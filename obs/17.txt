====== 17. Ang Kasunduan ng Diyos at ni David ======



{{https://api.unfoldingword.org/obs/jpg/1/en/360px/obs-en-17-01.jpg?direct&}}

  - Si Saul ang unang naging hari ng Israel. Si Saul ay matangkad at gwapo gaya ng gusto ng mga tao. Noong una, maganda ang ginagawa ni Saul bilang hari. Pero nang tumagal, naging masama ang ugali niya at hindi niya na sinusunod ang Diyos kaya pumili ang Diyos ng iba para maging hari sa darating na panahon.



{{https://api.unfoldingword.org/obs/jpg/1/en/360px/obs-en-17-02.jpg?direct&}}

Pinili ng Diyos ang binatang Israelita na si David para pumalit na hari kay Saul. Pastol siya ng tupa sa Bethlehem. Sa magkakaibang pagkakataon ng pagbabantay niya sa mga tupa ng ama niya, nakalaban at napatay niya ang isang leon at oso na sumalakay sa mga tupa. Mapagpakumbaba at matuwid na tao si David.Nagtitiwala at sumusunod siya sa Diyos.



{{https://api.unfoldingword.org/obs/jpg/1/en/360px/obs-en-17-03.jpg?direct&}}

Magaling na kawal at lider si David. Noong binatilyo pa si David, nilabanan niya ang isang matangkad na kawal, si Goliat. Malakas at mahusay na kawal si Goliat at napakalaki niya! Pero tinulungan ng Diyos si David para matalo niya si Goliat.



{{https://api.unfoldingword.org/obs/jpg/1/en/360px/obs-en-17-04.jpg?direct&}}

Nainggit naman si Saul kay David. Kaya maraming beses niyang gustong patayin si David. Minsan, habang hinahabol ni Saul si David para patayin, nagtago si David sa isang yungib. Pumasok din doon si Saul at nagpahinga. Habang nagpapahinga si Saul, dahan-dahang lumapit si David. Pero sa halip na patayin si Saul, pumiraso lang si David sa damit ni Saul para ipakita na hindi niya gustong patayin si Saul.



{{https://api.unfoldingword.org/obs/jpg/1/en/360px/obs-en-17-05.jpg?direct&}}

Nang mamatay si Saul sa isang digmaan, si David na ang naging hari ng Israel. Mahal na mahal siya ng mga tao dahil mabuting hari si David. Pinagpala ng Diyos si David at tinulungan para magtagumpay. Nasakop ni David ang Jerusalem at ginawa niya itong kapitolyo. Sa panahon ng paghahari ni David, naging mayaman at malakas ang bansang Israel.



{{https://api.unfoldingword.org/obs/jpg/1/en/360px/obs-en-17-06.jpg?direct&}}

Gusto ni David na makapagtayo ng templo para kahit sino ay makakasamba at makakapaghandog sa Diyos. Sa loob ng halos 400 taon, sumasamba ang mga Israelita sa Toldang ipinagawa pa ni Moises.



{{https://api.unfoldingword.org/obs/jpg/1/en/360px/obs-en-17-07.jpg?direct&}}

Kaya pinapunta ng Diyos si Propeta Natan. Sinabi ni Natan, “Ipinasasabi ng Diyos, dahil ikaw ay maraming napatay na tao, hindi kita papayagan na ikaw ang magtayo ng templo. Pagpapalain kita. Pero isa sa mga anak mo ang magtatayo ng templo ko. Magmumula din sa iyo ang magiging Tagapagligtas ng lahat ng tao mula sa kasalanan, ang Mesias.



{{https://api.unfoldingword.org/obs/jpg/1/en/360px/obs-en-17-08.jpg?direct&}}

Nagpuri at nagpasalamat si David sa Diyos dahil sa mensaheng ito. Para kay David ito ay malaking karangalan at pagpapala. Naghintay pa ng halos 1,000 taon ang mga Israelita bago dumating ang Tagapagligtas.



{{https://api.unfoldingword.org/obs/jpg/1/en/360px/obs-en-17-09.jpg?direct&}}

Pinagpala ng Diyos si David dahil siya ay naging mabuting hari. Pero sa bandang huli ay nagkasala si David sa Diyos.



{{https://api.unfoldingword.org/obs/jpg/1/en/360px/obs-en-17-10.jpg?direct&}}

Isang araw, habang nakikipaglaban ang mga kawal ni David, siya ay namasyal sa palasyo. May nakita siyang isang babaeng naliligo. Batseba ang pangalan ng babae.



{{https://api.unfoldingword.org/obs/jpg/1/en/360px/obs-en-17-11.jpg?direct&}}

Sa halip na umiwas si David ay ipinatawag pa niya si Batseba. Magkasama silang natulog saka niya pinauwi si Batseba. Pagkalipas ng ilang buwan, ipinasabi ni Batseba kay David na buntis siya.



{{https://api.unfoldingword.org/obs/jpg/1/en/360px/obs-en-17-12.jpg?direct&}}

Si Urias, ang asawa ni Batseba, ay isa sa magagaling na kawal ni David. Pinauwi muna ni David si Urias at inutusan na puntahan ang asawa niya. Pero tumanggi si Urias. Sa halip ay sumama siya sa ibang mga sundalo. Kaya pinabalik na lang ni David si Urias sa labanan. Inutusan ni David ang pinuno ng mga kawal na ilaban si Urias sa malalakas na kalaban. Napatay si Urias.



{{https://api.unfoldingword.org/obs/jpg/1/en/360px/obs-en-17-13.jpg?direct&}}

Nang namatay si Urias, pinakasalan na ni David si Batseba. Nagalit ang Diyos sa ginawa ni David kaya inutusan niya si Propeta Natan. Sinabi ni Natan, “Ipinapasabi ng Diyos na nagagalit siya sa ginawa mo kay Urias.” Nang malaman ito ni David, humingi agad siya ng tawad. At simula noon, hindi na sumuway si David sa utos ng Diyos. Pagkalipas ng ilang buwan, nagkaroon sila ng isang anak na lalaki.



{{https://api.unfoldingword.org/obs/jpg/1/en/360px/obs-en-17-14.jpg?direct&}}

Bilang parusa kay David, namatay ang anak nila ni Batseba. Nagkaroon din ng mga labanan sa pamilya niya. Humina na din pati ang paghahari niya. Pero kahit na nagkasala si David sa Diyos, tinupad pa din ng Diyos ang mga pangako niya kay David. Nagkaanak ulit sila ni Batseba. Pinangalanan nila ang sanggol na Solomon.



// A Bible story from: 1 Samuel 10; 15-19; 24; 31; 2 Samuel 5; 7; 11-12 //