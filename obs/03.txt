====== 3. Ang Napakalaking Baha ======



{{https://api.unfoldingword.org/obs/jpg/1/en/360px/obs-en-03-01.jpg}}

Pagkatapos ng mahabang panahon, madami ng tao sa mundo. Naging napakasama at napakarahas nila kaya napasya ang Diyos na wasakin ang buong mundo sa pamamagitan ng matinding baha.



{{https://api.unfoldingword.org/obs/jpg/1/en/360px/obs-en-03-02.jpg}}

Pero nalulugod ang Diyos kay Noah dahil matuwid siya kahit na kasama niyang namumuhay ang mga masasamang tao. Sinabi ng Diyos kay Noah ang tungkol sa plano niya na magkakaroon ng matinding baha. Inutusan niya si Noah na gumawa ng napakalaking bangka.



{{https://api.unfoldingword.org/obs/jpg/1/en/360px/obs-en-03-03.jpg}}

Inutusan ng Diyos si Noah na gumawa ng napakalaking bangka na 140 metro ang haba, 23 metro ang lapad, at 13.5 metro ang taas. Kahoy ang gagamitin sa paggawa ng barko na may tatlong palapag, may bubong, maraming kwarto at isang bintana. Ang barko ang magliligtas kay Noah at sa pamilya niya pati sa mga hayop na nasa lupa.



{{https://api.unfoldingword.org/obs/jpg/1/en/360px/obs-en-03-04.jpg}}

Tumalima si Noah sa utos ng Diyos. Siya, kasama ng tatlo niyang anak ay gumawa ng bangka gaya ng sinabi ng Diyos. Dahil sobrang laki ng bangka ilan taon din itong ginawa bago natapos. Sinabihan ni Noah ang mga tao na may darating na matinding baha. Sinabihan din niya na huwag na silang gumawa ng masama at sumunod na sa Diyos pero hindi sila naniwala kay Noah.



{{https://api.unfoldingword.org/obs/jpg/1/en/360px/obs-en-03-05.jpg}}

Inutusan din ng Diyos sila Noah at ang pamilya niya na mag-ipon ng maraming pagkain para sa kanila at sa mga hayop. Nang handa na ang lahat, sinabi ng Diyos kay Noah na oras na para sumakay sila sa barko kasama ng asawa niya, tatlong anak niyang mga lalaki at mga asawa nila. Bali walo silang lahat.



{{https://api.unfoldingword.org/obs/jpg/1/en/360px/obs-en-03-06.jpg}}

Pinapunta ng Diyos sa barko ni Noe ang lahat ng klase ng mga hayop at ibon. Lalaki at babae ang pinapunta niya. Nagpadala din siya ng pitong lalaki at pitong babaeng hayop na maaaring ihandog sa Diyos. Pitong lalaki at pitong babaeng ibon din ang pinapasok nila sa barko. Nang makapasok na ang lahat, isinara ng Diyos ang pinto ng barko.



{{https://api.unfoldingword.org/obs/jpg/1/en/360px/obs-en-03-07.jpg}}

Pagkalipas ng anim na araw, nagsimula nang umulan. Hindi huminto ang ulan sa loob ng apatnapung araw at apatnapung gabi. Pati ang mga tubig mula sa lupa ay umapaw din sa daigdig. Natakpan ng tubig ang buong daigdig. Lumubog sa baha kahit ang matataas na mga bundok.



{{https://api.unfoldingword.org/obs/jpg/1/en/360px/obs-en-03-08.jpg}}

Namatay ang lahat ng nabubuhay sa lupa. Ang natira lang na buhay ay ang mga hayop na nasa loob ng barko ni Noe. Palutang lutang sa baha ang barko ni Noe. Ang lahat ng nakasakay doon ay naligtas sa malaking baha.



{{https://api.unfoldingword.org/obs/jpg/1/en/360px/obs-en-03-09.jpg}}

Nang huminto na ang ulan, tumagal pa ng limang buwan bago tuluyang bumaba ang tubig ng baha. Hanggang isang araw, sumadsad ang barko ni Noe sa isang mataas na bundok. Pero mataas pa din ang tubig sa ibang lugar sa daigdig. Tatlong buwan pa ulit ang lumipas bago pa nakita nina Noe ang tuktok ng mga bundok.



{{https://api.unfoldingword.org/obs/jpg/1/en/360px/obs-en-03-10.jpg}}

Pagkalipas pa ulit ng apatnapung araw, nagpalipad ng isang uwak si Noe para tingnan kung wala na ang baha. Pabalik-balik na lumipad ang uwak pero wala itong makitang tuyong lupa.



{{https://api.unfoldingword.org/obs/jpg/1/en/360px/obs-en-03-11.jpg}}

Di nagtagal, nagpalipad naman si Noe ng isang kalapati. Bumalik din ito kay Noe dahil wala pa ding tuyong lupa. Makalipas ang pitong araw, pinalipad ulit ni Noe sa labas ang kalapati. Maya-maya, bumalik ito na may dalang isang sariwang sanga. Natuwa si Noe dahil lumiliit na ang tubig ng baha at tumutubo na ulit ang mga halaman.



{{https://api.unfoldingword.org/obs/jpg/1/en/360px/obs-en-03-12.jpg}}

Naghintay pa ulit si Noe ng isang linggo bago pinalipad ulit ang kalapati. Hindi na bumalik ang kalapati. Naisip ni Noe na nakahanap na ito ng madadapuan. Ibig sabihin, malapit nang mawala ang baha!



{{https://api.unfoldingword.org/obs/jpg/1/en/360px/obs-en-03-13.jpg}}

Pagkalipas ng dalawang buwan, sinabi ng Diyos kay Noe, “Pwede ka nang lumabas ng barko. Palabasin mo na din ang pamilya mo at ang lahat ng mga hayop. Punuin ninyo ng mga tao at mga hayop ang buong daigdig.” Lumabas na nga ng barko si Noe at ang kanyang pamilya.



{{https://api.unfoldingword.org/obs/jpg/1/en/360px/obs-en-03-14.jpg}}

Paglabas nina Noe sa barko, gumawa siya ng isang altar. Naghandog siya ng lahat ng uri ng mga hayop na pwedeng ihandog sa Diyos. Natuwa ang Diyos sa mga inihandog ni Noe kaya pinapagpala niya si Noe at ang pamilya nito.



{{https://api.unfoldingword.org/obs/jpg/1/en/360px/obs-en-03-15.jpg}}

Sinabi ng Diyos kay Noe, “Pangako, hindi ko na ulit susumpain ang lupa dahil sa ginagawa ng mga tao. Hindi ko na din sisirain ang daigdig sa pamamagitan ng baha kahit pa maging makasalanan ang mga tao.”



{{https://api.unfoldingword.org/obs/jpg/1/en/360px/obs-en-03-16.jpg}}

Pagkatapos ay gumawa ang Diyos ng isang bahaghari bilang palatandaan ng pangako niya. Kaya tuwing may lilitaw na bahaghari, naaalala ng Diyos at ng mga tao ang kanyang pangako.



// A Bible story from: Genesis 6-8 //