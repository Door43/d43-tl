====== Nahati ang Kaharian ng Israel ======



{{https://api.unfoldingword.org/obs/jpg/1/en/360px/obs-en-18-01.jpg}}

Matapos ang maraming taon namatay si David at nagsimulang mamuno sa Israel ang anak niyang si Solomon. Kinausap ng Diyos si Solomon at tinanong niya kung ano ang pinakagusto niyang matanggap. Karunungan ang hiniling ni Solomon at natuwa sa kanya ang Diyos. Dahil doon pinagkalooban niya si Solomon ng karunungan na higit kaninoman sa buong mundo. Maraming bagay pa ang natutunan ni Solomon at naging mahusay siyang hukom. Pinagpala siya ng Diyos kaya naging napakayaman niya.



{{https://api.unfoldingword.org/obs/jpg/1/en/360px/obs-en-18-02.jpg}}

Itinayo ni Solomon ang Templo sa Jerusalem na si David na ama niya ang nagplano at lumikom ng mga ginamit para doon. Sa halip na sa Tolda, sumasamba at nag-aalay na ang mga tao sa Diyos sa Templo. Bumababa sa Templo ang presenya ng Diyos at naroon siya kasama ng kanyang mga tao.



{{https://api.unfoldingword.org/obs/jpg/1/en/360px/obs-en-18-03.jpg}}

Sinuway ni Solomon ang Diyos dahil maraming babae ang minahal niya mula sa iba’t-ibang mga bansa. Halos isang libo ang naging asawa niya! Karamihan sa mga babae ay galing sa iba’t-ibang bansa at dinala nila ang mga diyus-diyosan nila para patuloy pa rin nilang sambahin. Nang tumanda na si Solomon, pati siya sumamba na rin sa mga diyus-diyosan nila.



{{https://api.unfoldingword.org/obs/jpg/1/en/360px/obs-en-18-04.jpg}}

Nagalit ang Diyos kay Solomon. Bilang parusa dahil hindi siya naging tapat sa kanya, ipinangako ng Diyos na hahatiin niya ang bansang Israel sa dalawang kaharian pagkatapos niyang mamatay.



{{https://api.unfoldingword.org/obs/jpg/1/en/360px/obs-en-18-05.jpg}}

Nang mamatay si Solomon, pumalit sa kanya bilang hari ang anak niyang si Rehoboam. Noong una, kinilala ng buong Israel na hari nila si Rehoboam. Sinabi nila, “Noon pong nabubuhay pa ang tatay ninyo, masyado kaming nahihirapan sa ipinapagawa niya sa amin. Mataas din ang buwis na hinihingi niya sa amin.”



{{https://api.unfoldingword.org/obs/jpg/1/en/360px/obs-en-18-06.jpg}}

Sumagot si Rehoboam, “Akala ba ninyo ay mahirap na ang ipinapagawa ng tatay ko sa inyo? Mas mahirap ang ipapagawa ko sa inyo. At mas mabigat ang parusang ibibigay ko sa inyo.”



{{https://api.unfoldingword.org/obs/jpg/1/en/360px/obs-en-18-07.jpg}}

Dahil dito, humiwalay kay Rehoboam ang sampung tribu ng Israel. Dalawang tribu lang ang natira sa kanya. Tinawag niyang Kaharian ng Juda ang dalawang tribu.



{{https://api.unfoldingword.org/obs/jpg/1/en/360px/obs-en-18-08.jpg}}

Samantala, si Jeroboam ang kinilalang hari ng sampung tribu. Ginawa niyang sentro ng kaharian niya ang hilagang bahagi ng Israel. Tinawag niyang Kaharian ng Israel ang sampung tribu.



{{https://api.unfoldingword.org/obs/jpg/1/en/360px/obs-en-18-09.jpg}}

Hindi sumunod sa Diyos si Jeroboam. Gumaya sa kanya ang mga tao sa pagsuway sa Diyos. Nagpagawa pa siya ng dalawang rebulto para iyon ang sasambahin ng mga tao, sa halip na ang totoong Diyos.



{{https://api.unfoldingword.org/obs/jpg/1/en/360px/obs-en-18-10.jpg}}

Naging magkaaway din ang dalawang kahariang ito at madalas silang maglaban.



{{https://api.unfoldingword.org/obs/jpg/1/en/360px/obs-en-18-11.jpg}}

Sa Kaharian ng Israel, masasama ang lahat ng naging hari. Marami sa kanila ang pinatay ng mga taong gustong agawin ang kaharian sa kanila.



{{https://api.unfoldingword.org/obs/jpg/1/en/360px/obs-en-18-12.jpg}}

Lahat ng hari sa Kaharian ng Israel ay sumasamba sa mga rebulto. Minsan ay nangangalunya din sila at inihahandog pa ang sariling anak sa mga rebulto.



{{https://api.unfoldingword.org/obs/jpg/1/en/360px/obs-en-18-13.jpg}}

Mula naman sa lahi ni David ang mga naging hari sa Juda. May ilan sa kanila na naging mabuting hari at sumasamba sa Diyos. Pero marami sa mga naging hari ay masasama, malulupit at sumasamba sa mga rebulto. Ang ilan sa kanila ay naghahandog pa ng sariling anak sa mga rebulto. Madalas na hindi sumusunod ang mga taga-Juda sa Diyos, at ibang diyos ang sinasamba nila.



// Kwento mula sa 1 Hari 1-6; 11-12 //