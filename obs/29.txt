====== 29. Ang Kuwento tungkol sa Aliping Ayaw Magpatawad ======

{{https://api.unfoldingword.org/obs/jpg/1/en/360px/obs-en-29-01.jpg}}

Isang araw, tinanong ni Pedro si Jesus, “Panginoon, ilang beses ko pong patatawarin ang kapatid ko na nagkasala sa akin? Pitong beses po ba?” Sinabi ni Jesus, “Hindi pitong beses, kundi pitumpung ulit na pitong beses.” Ang ibig sabihin ni Jesus, dapat palagi siyang magpatawad. Nagkuwento si Jesus.

{{https://api.unfoldingword.org/obs/jpg/1/en/360px/obs-en-29-02.jpg}}

“Ganito ang paghahari ng Diyos. May isang hari na gusto nang ayusin ang mga utang sa kanya ng mga alipin niya. Mayroon siyang alipin na napakalaki ng utang. Kahit 200,000 taon siyang magtrabaho ay hindi pa niya mababayaran ang utang niya.

{{https://api.unfoldingword.org/obs/jpg/1/en/360px/obs-en-29-03.jpg}}

“Dahil hindi makabayad ang alipin, iniutos ng hari, ‘Ibenta na lang ninyo ang lalaking iyan pati ang pamilya niya para makabayad sila kahit kaunti sa akin.’

{{https://api.unfoldingword.org/obs/jpg/1/en/360px/obs-en-29-04.jpg}}

“Lumuhod ang alipin at nagmakaawa sa hari, ‘Pakiusap po, bigyan po ninyo ako ng panahon. Babayaran ko po ang utang ko.’ Naawa sa kanya ang hari kaya pinatawad na niya ang utang ng alipin.

{{https://api.unfoldingword.org/obs/jpg/1/en/360px/obs-en-29-05.jpg}}

“Paglabas ng lalaki, nakita niya ang kapwa niya alipin na may utang sa kanya na katumbas ng apat na buwang sweldo nila. Sinakal ng lalaki ang may utang sa kanya at saka siningil, ‘Magbayad ka ng utang mo!’

{{https://api.unfoldingword.org/obs/jpg/1/en/360px/obs-en-29-06.jpg}}

“Lumuhod sa harap niya ang kapwa niya alipin at nagmakaawa, ‘Bigyan mo pa ako ng panahon. Babayaran ko rin ang utang ko sa iyo.’ Pero hindi siya pinagbigyan ng lalaki. Ipinakulong niya ang kapwa niya alipin hanggang makabayad ito sa kanya.

{{https://api.unfoldingword.org/obs/jpg/1/en/360px/obs-en-29-07.jpg}}

“May ilang mga alipin na nakakita sa ginawa ng lalaki at masyado silang nalungkot. Pumunta sila sa hari at ikinuwneto nila ang lahat ng nangyari.

{{https://api.unfoldingword.org/obs/jpg/1/en/360px/obs-en-29-08.jpg}}

“Ipinatawag ng hari ang alipin at sinabi sa kanya, ‘Napakasama mong alipin! Pinatawad kita sa utang mo dahil nakiusap ka. Sana ay ganoon din ay ginawa mo sa may utang sa iyo.’ Dahil sa galit ng hari, ipinakulng niya ang masamang alipin hanggang sa mabayaran nito ang utang niya sa hari.”

{{https://api.unfoldingword.org/obs/jpg/1/en/360px/obs-en-29-09.jpg}}

Pagkatapos, sinabi ni Jesus, “Ganoon din ang gagawin ng aking Ama sa inyo kung hindi ninyo papatawarin ang mga nagkakasala sa inyo.”


//A Bible story from: Matthew 18:21-35//