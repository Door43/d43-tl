====== Nabihag at Nakabalik ======



{{https://api.unfoldingword.org/obs/jpg/1/en/360px/obs-en-20-01.jpg}}

Parehong nagkasala sa Diyos Ang kaharian ng Judah at Israel. Sinuway nila ang kasunduan nila ng Diyos na naganap sa Bundok Sinai. Inutusan ng Diyos ang mga propeta para magbigay ng babala sa kanila. Ginawa ng Diyos iyon para pagsisihan nila ang mga kasalanan nila at sambahin siyang muli ng mga tao pero tumanggi silang sumunod.



{{https://api.unfoldingword.org/obs/jpg/1/en/360px/obs-en-20-02.jpg}}

Pinarusahan ng Diyos ang dalawang kaharian kaya pinayagan niya na salakayin at sirain sila ng mga kaaway. Sinira at sinunog ng malupit at makapangyarihang imperyo ng Assyria ang Kaharian ng Israel. Marami silang pinatay, kinuha rin nila ang lahat ng mga mahahalagang bagay at sinunog nila ang malaking bahagi ng bansa.



{{https://api.unfoldingword.org/obs/jpg/1/en/360px/obs-en-20-03.jpg}}

Tinipon ng mga taga Assyria ang mga pinuno, mga mayayamang tao, at mga bihasang manggagawa at isinama nila sila sa Assyria. Tanging ang mga taong mahihirap na hindi pinatay ang naiwan sa kaharian ng Israel.



{{https://api.unfoldingword.org/obs/jpg/1/en/360px/obs-en-20-04.jpg}}

Pagkatapos ay nagsama ang mga taga Assyria ng mga dayuhan para tumira kung saan dating nakatayo ang kaharian ng Israel. Itinayong muli ng mga dayuhan ang mga nasirang lungsod at napangasawa nila ang mga Israelitang naiwan doon. Ang mga kaapu-apuhan ng mga Israelita na nakapag-asawa ng mga dayuhan ay tinawag na mga Samaritano.



{{https://api.unfoldingword.org/obs/jpg/1/en/360px/obs-en-20-05.jpg}}

Nakita ng mga taga-Juda ang ginawa ng Diyos sa mga taga-Israel. Nakita nila kung paano sila pinarusahan ng Diyos dahil hindi sila naniwala sa Diyos at hindi sila sumunod. Pero patuloy pa rin sila sa pagsamba sa mga rebulto ng mga taga-Canaan. Pinagsabihan sila ng mga propeta pero hindi pa rin sila nakinig.



{{https://api.unfoldingword.org/obs/jpg/1/en/360px/obs-en-20-06.jpg}}

Halos 100 taon ang nakalipas mula nang masakop ng mga taga-Asiria ang Israel, sinakop naman ni Haring Nabucodonosor ang Juda. Siya ang hari ng Babilonia. Makapangyarihan ang kaharian niya. Para hindi sakuping tuluyan ang Juda, nangako ang hari na magbabayad na lamang siya ng buwis sa Babilonia taun-taon.



{{https://api.unfoldingword.org/obs/jpg/1/en/360px/obs-en-20-07.jpg}}

Pero hindi nagtagal, nilabanan ng mga taga-Juda ang mga taga-Babilonia. Gumanti ang mga taga-Babilonia. Sinakop nila ang lungsod ng Jerusalem, sinira nila ang templo, at kinuha nila ang mga kayamanan nito.



{{https://api.unfoldingword.org/obs/jpg/1/en/360px/obs-en-20-08.jpg}}

Para parusahan ang hari ng Juda, inutusan ni Haring Nabucodonosor ang mga kawal niya para patayin sa harap mismo ng hari ang mga anak niya. Pagkatapos, ikinulong niya ang hari hanggang doon na ito namatay.



{{https://api.unfoldingword.org/obs/jpg/1/en/360px/obs-en-20-09.jpg}}

Binihag ni Haring Nabucodonosor ang lahat ng taga-Juda maliban sa mahihirap na taong nagtatanim sa bukid. Pagkabihag ang tawag sa nangyari sa mga taga-Juda.



{{https://api.unfoldingword.org/obs/jpg/1/en/360px/obs-en-20-10.jpg}}

Kahit na ang Pagkabihag ay parusa ng Diyos sa kasalanan nila, hindi pa rin kinakalimutan ng Diyos ang pangako niya sa mga taga-Juda. Iniingatan pa din niya ang mga tao at nagsasalita pa din siya sa pamamagitan ng mga propeta. Ipinangako niya na pagkalipas ng 70 taon, makakabalik na sila sa Canaan.



{{https://api.unfoldingword.org/obs/jpg/1/en/360px/obs-en-20-11.jpg}}

Pagkalipas ng halos pitumpung taon, natalo ng hari ng Persia na si Ciro ang Babilonia. Matatapang ang mga taga-Persia pero maawain sila sa kapwa. Dito na rin sinimulang tawagin ang mga Israelita na mga Judio. Marami na sa kanila doon na sa Babilonia ipinanganak pero konti na lang sa kanila ang nakakaalam ng nangyari sa Babilonia noong panahon ng Pagkabihag.



{{https://api.unfoldingword.org/obs/jpg/1/en/360px/obs-en-20-12.jpg}}

Nang si Ciro na ang hari, sinabi niya na ang mga Judiong gustong bumalik sa Juda ay pwede nang bumalik. Binigyan pa niya ng pera ang mga Israelita para maipatayo ulit ang Templo. Pagkalipas ng halos 70 taon, bumalik ang ilang mga Judio sa Jerusalem.



{{https://api.unfoldingword.org/obs/jpg/1/en/360px/obs-en-20-13.jpg}}

Pagdating nila sa Jerusalem, itinayo agad nila ang Templo at ang pader ng lungsod. Kahit na sila ay nasasakop ng ibang bansa, nakatira pa rin sila sa Canaan at nakakasamba pa din sa tunay na Diyos.



// Kwento mula sa 2 Kings 17; 24-25; 2 Chronicles 36; Ezra 1-10; Nehemiah 1-13 //