====== Binawtismuhan ni John si Jesus ======



{{https://api.unfoldingword.org/obs/jpg/1/en/360px/obs-en-24-01.jpg}}

Dumating nga ang panahon na lumaki na ang anak ni Zecariah at Elizabeth na si John at nagsimula siyang maglingkod bilang propeta. Tumira siya sa ilang at ang pagkain niya ay pulot at balang. Ang damit niya ay gawa sa balat ng kamelyo.



{{https://api.unfoldingword.org/obs/jpg/1/en/360px/obs-en-24-02.jpg}}

Maraming tao ang nagpunta sa ilang kung saan naroon si John para makinig sa kanya. Nangaral siya sa kanila at sinabi, “Magsisi na kayo sa mga kasalanan niyo dahil malapit nang maghari ang Diyos sa atin.”



{{https://api.unfoldingword.org/obs/jpg/1/en/360px/obs-en-24-03.jpg}}

Nang marinig nila ang mensahe ni John, marami sa kanila ang nagsisi sa kanilang kasalanan at nagpabawtismo sila. Marami ring  mga paring Hudyo ang nagpabawtismo kay John ngunit hindi sila nagsisi sa mga kasalanan nila.



{{https://api.unfoldingword.org/obs/jpg/1/en/360px/obs-en-24-04.jpg}}

Kaya sinabi sa kanila ni John, “Kayong mga makamandag na ahas! Magsisi na kayo at baguhin niyo ang mga ugali niyo dahil puputulin ng Diyos ang lahat ng puno na hindi nagbubunga at saka ito susunugin." Tinupad na ni John ang mga nasabi ng propeta na ganito, “Makikita mo sinabi ko naman na magtatalaga ako ng isang propetang maghahanda sa mga puso ng mga tao para makinig sa iyo.”



{{https://api.unfoldingword.org/obs/jpg/1/en/360px/obs-en-24-05.jpg}}

Tinanong ng ilang Hudyo si Juan, “Ikaw ba ang Tagapagligtas na darating?” Sumagot si Juan, “Hindi ako ang Tagapagligtas, pero parating na siyang kasunod ko. Mas dakila siya kaysa sa akin. Ni hindi ako karapat-dapat na magkalag ng tali ng sandalyas niya.”



{{https://api.unfoldingword.org/obs/jpg/1/en/360px/obs-en-24-06.jpg}}

Kinabukasan, pinuntahan ni Hesus si Juan para magpabawtismo. Nang makita ni Juan si Hesus, sinabi niya sa mga tao, “Tingnan ninyo. Narito ang Tupa ng Diyos na siyang mag-aalis ng kasalanan ng lahat ng tao.”



{{https://api.unfoldingword.org/obs/jpg/1/en/360px/obs-en-24-07.jpg}}

Sinabi ni Juan kay Hesus, “Hindi ako karapat-dapat magbawtismo sa iyo. Ikaw ang dapat na magbawtismo sa akin.” Pero sumagot si Hesus, “Kailangan mo akong bawtismuhan dahil ito ang dapat nating gawin.” Kaya binawtismuhan siya ni Juan, hindi dahil may kasalanan si Hesus. Hindi siya nagkasala kahit kailan.



{{https://api.unfoldingword.org/obs/jpg/1/en/360px/obs-en-24-08.jpg}}

Nang umahon si Jesus mula sa tubig, bumababa sa kanya ang Espiritu ng Diyos na parang isang kalapati. Kasabay nito, may biglang nagsalita mula sa langit, “Ikaw ang minamahal kong Anak. Lubos akong natutuwa sa iyo.”



{{https://api.unfoldingword.org/obs/jpg/1/en/360px/obs-en-24-09.jpg}}

Bago pa ito mangyari, sinabi na ng Diyos kay Juan, “Bababa ang Banal na Espiritu sa isa sa mga babawtismuhan mo. Siya ang Anak ng Diyos.” Iisa lamang ang Diyos, pero mayroon siyang tatlong persona, ang Ama, ang Anak at ang Banal na Espiritu.



// A Bible story from: Matthew 3; Mark 1:9-11; Luke 3:1-23 //