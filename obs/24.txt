====== Binawtismuhan ni John si Jesus ======



{{https://api.unfoldingword.org/obs/jpg/1/en/360px/obs-en-24-01.jpg}}

Dumating nga ang panahon na lumaki na ang anak ni Zecariah at Elizabeth na si John at nagsimula siyang maglingkod bilang propeta. Tumira siya sa ilang at ang pagkain niya ay pulot at balang. Ang damit niya ay gawa sa balat ng kamelyo.



{{https://api.unfoldingword.org/obs/jpg/1/en/360px/obs-en-24-02.jpg}}

Maraming tao ang pumupunta kay Juan para makinig sa sinasabi niya. Palagi niyang sinasabi, “Magsisi na kayo, dahil malapit nang maghari ang Diyos!”



{{https://api.unfoldingword.org/obs/jpg/1/en/360px/obs-en-24-03.jpg}}

May ilang mga taong nagsisi at nagpabawtismo nang makapakinig sila kay Juan. Pero maraming mga pinuno ng relihiyon nila na pumupunta din pero hindi naman nagsisisi at nagpapabawtismo.



{{https://api.unfoldingword.org/obs/jpg/1/en/360px/obs-en-24-04.jpg}}

Kaya sinasabi sa kanila ni Juan, “Para kayong mga ahas! Magsisi na kayo at baguhin ninyo ang mga ugali ninyo. Puputulin ng Diyos ang lahat ng puno na hindi nagbubunga at saka ito susunugin.



{{https://api.unfoldingword.org/obs/jpg/1/en/360px/obs-en-24-05.jpg}}

Tinanong ng ilang Hudyo si Juan, “Ikaw ba ang Tagapagligtas na darating?” Sumagot si Juan, “Hindi ako ang Tagapagligtas, pero parating na siyang kasunod ko. Mas dakila siya kaysa sa akin. Ni hindi ako karapat-dapat na magkalag ng tali ng sandalyas niya.”



{{https://api.unfoldingword.org/obs/jpg/1/en/360px/obs-en-24-06.jpg}}

Kinabukasan, pinuntahan ni Hesus si Juan para magpabawtismo. Nang makita ni Juan si Hesus, sinabi niya sa mga tao, “Tingnan ninyo. Narito ang Tupa ng Diyos na siyang mag-aalis ng kasalanan ng lahat ng tao.”



{{https://api.unfoldingword.org/obs/jpg/1/en/360px/obs-en-24-07.jpg}}

Sinabi ni Juan kay Hesus, “Hindi ako karapat-dapat magbawtismo sa iyo. Ikaw ang dapat na magbawtismo sa akin.” Pero sumagot si Hesus, “Kailangan mo akong bawtismuhan dahil ito ang dapat nating gawin.” Kaya binawtismuhan siya ni Juan, hindi dahil may kasalanan si Hesus. Hindi siya nagkasala kahit kailan.



{{https://api.unfoldingword.org/obs/jpg/1/en/360px/obs-en-24-08.jpg}}

Nang umahon si Jesus mula sa tubig, bumababa sa kanya ang Espiritu ng Diyos na parang isang kalapati. Kasabay nito, may biglang nagsalita mula sa langit, “Ikaw ang minamahal kong Anak. Lubos akong natutuwa sa iyo.”



{{https://api.unfoldingword.org/obs/jpg/1/en/360px/obs-en-24-09.jpg}}

Bago pa ito mangyari, sinabi na ng Diyos kay Juan, “Bababa ang Banal na Espiritu sa isa sa mga babawtismuhan mo. Siya ang Anak ng Diyos.” Iisa lamang ang Diyos, pero mayroon siyang tatlong persona, ang Ama, ang Anak at ang Banal na Espiritu.



// A Bible story from: Matthew 3; Mark 1:9-11; Luke 3:1-23 //