====== 10. Ang Sampung Salot ======

{{https://api.unfoldingword.org/obs/jpg/1/en/360px/obs-en-10-01.jpg}}

Sinabi nina Moises at Aaron sa hari ng Ehipto, “Sinasabi ng Diyos ng Israel, ‘Palayain mo ang aking bayan.’” Pero hindi sila pinakinggan ng hari. Sa halip na palayain ang mga Israelita, lalo pa niyang pinabigat ang trabaho nila!

{{https://api.unfoldingword.org/obs/jpg/1/en/360px/obs-en-10-02.jpg}}

Nagmatigas talaga ang hari ng Ehipto, kaya nagpadala ang Diyos ng sampung salot sa Ehipto. Sa pamamagitan ng mga salot na ito, ipinakita ng Diyos na mas makapangyarihan siya kaysa sa mga diyos sa Ehipto.

{{https://api.unfoldingword.org/obs/jpg/1/en/360px/obs-en-10-03.jpg}}

Ang tubig sa Ilog ng Nilo ay ginawang dugo ng Diyos. Pero hindi pa din pinalaya ng hari ang mga Israelita.

{{https://api.unfoldingword.org/obs/jpg/1/en/360px/obs-en-10-04.jpg}}

Nagpadala naman ang Diyos ng mga palaka sa buong Ehipto. Nakiusap ang hari kay Moises na paalisin ang mga palaka. Nang mawala na ang mga palaka, nagmatigas pa rin ang hari. Hindi pa rin niya pinalaya ang mga Israelita.

{{https://api.unfoldingword.org/obs/jpg/1/en/360px/obs-en-10-05.jpg}}

Nagpadala naman ang Diyos ng mga niknik. Pagkatapos ay mga langaw naman. Kaya sinabi ng hari, “Papayagan ko na kayong umalis, basta alisin ninyo ang mga kulisap na ito.” Nanalangin si Moises at inalis ng Diyos ang mga langaw sa buong Ehipto. Pero nagmatigas pa rin ang hari. Hindi pa rin niya pinalaya ang mga Israelita.

{{https://api.unfoldingword.org/obs/jpg/1/en/360px/obs-en-10-06.jpg}}

Pagkatapos ay nagpadala ang Diyos ng sakit sa mga hayop na alaga ng mga taga-Ehipto. Namatay ang mga hayop. Pero nagmatigas pa rin ang hari. Hindi pa rin niya pinalaya ang mga Israelita.

{{https://api.unfoldingword.org/obs/jpg/1/en/360px/obs-en-10-07.jpg}}

Sinabi ng Diyos kay Moises, “Dumakot ka ng alikabok at ihagis mo sa hangin sa harap ng hari ng Ehipto.” Nang ginawa ito ni Moises, nagkaroon ng mga bukol ang mga taga-Ehipto, pero hindi ang mga Israelita. Pero nagmatigas pa rin ang hari. Hindi pa rin niya pinalaya ang mga Israelita.

{{https://api.unfoldingword.org/obs/jpg/1/en/360px/obs-en-10-08.jpg}}

Pinaulan naman ng Diyos ng yelo. Nasira ang maraming pananim ng mga taga-Ehipto. Pati ang mga taong lumabas ng bahay ay namatay. Ipinatawag ng hari sina Moises at Aaron. Sinabi niya, “Nagkasala ako. Sige na, Makakaalis na kayo.” Kaya nanalangin si Moises at tumigil ang pag-ulan ng yelo.

{{https://api.unfoldingword.org/obs/jpg/1/en/360px/obs-en-10-09.jpg}}

Pero nagkasala ulit ang hari at nagmatigas na naman siya. Hindi pa rin niya pinalaya ang mga Isarelita.

{{https://api.unfoldingword.org/obs/jpg/1/en/360px/obs-en-10-10.jpg}}

Nagpadala naman ang Diyos ng mga balang sa buong Ehipto. Kinain ng mga balang ang mga pananim na hindi nasira nang umulan ng yelo.

{{https://api.unfoldingword.org/obs/jpg/1/en/360px/obs-en-10-11.jpg}}

Pagkatapos ay pinagdilim ng Diyos sa buong Ehipto sa loob ng tatlong araw. Napakadilim kaya hindi nakalabas ng bahay ang mga taga-Ehipto. Pero maliwanag naman sa lugar ng mga Israelita.

{{https://api.unfoldingword.org/obs/jpg/1/en/360px/obs-en-10-12.jpg}}

Nagmamatigas pa rin ang hari ng Ehipto kahit siyam na salot na ang naranasan nila. Hindi pa rin niya pinalaya ang mga Israelita. Dahil ayaw talagang makinig ng hari, nagpadala ang Diyos ng isa pang salot at ito ang bumago sa isip ng hari.

//A Bible story from: Exodus 5-10//