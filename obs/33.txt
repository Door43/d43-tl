====== 33. Ang Kuwento tungkol sa Magsasaka ======

{{https://api.unfoldingword.org/obs/jpg/1/en/360px/obs-en-33-01.jpg}}

Isang araw, nasa baybayin ng lawa si Jesus. Tinuturuan niya ang mga tao. Napakarami nila kaya sumakay si Jesus sa bangka at doon siya nagturo.

{{https://api.unfoldingword.org/obs/jpg/1/en/360px/obs-en-33-02.jpg}}

Nagkuwento si Jesus sa kanila, “May isang magsasaka na nagtanim ng mga binhi. Habang inihahagis niya ang mga binhi, may ilang binhi na nahulog sa daan. Kinain lang ng mga ibon ang mga binhi.

{{https://api.unfoldingword.org/obs/jpg/1/en/360px/obs-en-33-03.jpg}}

“Nahulog naman ang ibang binhi sa mabatong lugar. Kaunti lang ang lupa doon. Mabilis na tumubo ang mga binhi. Kaya lang, nang sumikat ang araw, nalanta ang halaman at namatay dahil mababaw lang ang mga ugat nito.

{{https://api.unfoldingword.org/obs/jpg/1/en/360px/obs-en-33-04.jpg}}

“May mga binhing nahulog sa madawag na lugar. Tumubo ang binhi pero hindi ito namunga dahil naiipit ng mga tinik at dawag.

{{https://api.unfoldingword.org/obs/jpg/1/en/360px/obs-en-33-05.jpg}}

Mayroon ding binhing napatanim sa matabang lupa. Tumubo ang mga binhi at namunga ng 30, 60 at 100. Kung nakakarinig kayo, pakinggan ninyo ang sinasabi ko.”

{{https://api.unfoldingword.org/obs/jpg/1/en/360px/obs-en-33-06.jpg}}

Nalito ang mga alagad sa kuwentong ito ni Jesus. Kaya ipinaliwanag ito ni Jesus sa kanila. “Ang binhi ay ang salita ng Diyos. Ang mga binhing nahulog sa daanan ay kagaya ng mga tao na nakinig sa Salita ng Diyos pero hindi nila ito inunawa. Kaya inagaw ng dyablo sa kanila ang Salita ng Diyos.

{{https://api.unfoldingword.org/obs/jpg/1/en/360px/obs-en-33-07.jpg}}

“Ang mga binhi namang nahulog sa mabatong lugar ay kagaya ng mga taong nakarinig ng Salita ng Diyos at tinanggap nila ito kaagad. Pero nang makaranas sila ng hirap at pag-uusig, lumayo sila kaya hindi sila lumagong mabuti.

{{https://api.unfoldingword.org/obs/jpg/1/en/360px/obs-en-33-08.jpg}}

“Ang mga binhing napatanim sa madawag na lugar ay kagaya ng mga taong nakarinig ng Salita ng Diyos at sumampalataya. Pero sa paglipas ng panahon, nawala ang pagmamahal nila sa Diyos dahil sa mga problema, sa mga kayamanan at sa mga layaw sa buhay. Hindi nagkaroon ng bunga sa kanila ang mga salitang napakinggan nila.

{{https://api.unfoldingword.org/obs/jpg/1/en/360px/obs-en-33-09.jpg}}

“Pero ang mga binhing napatanim sa mabuting lupa ay kagaya ng mga taong nakinig sa Salita ng Diyos, sumampalataya at nagbunga.


//A Bible story from: Matthew 13:1-8, 18-23; Mark 4:1-8, 13-20; Luke 8:4-15//