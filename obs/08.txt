====== Iniligtas ng Diyos si Joseph at ang kanyang Pamilya ======



{{https://api.unfoldingword.org/obs/jpg/1/en/360px/obs-en-08-02.jpg}}

Pagkalipas ng maraming taon at matandang matanda na si Jacob. Isang araw pinapunta niya si Joseph na paboritong niyang anak para alamin ang sitwasyon ng mga kapatid niyang lalaki na nag-aalaga ng mga tupa.



{{https://api.unfoldingword.org/obs/jpg/1/en/360px/obs-en-08-01.jpg}}

Galit kay Joseph ang mga kapatid niya dahil siya ang paborito ng kanilang ama at dahil din sa mga panaginip niya na siya ang magiging pinuno nilang magkakapatid. Kaya pagdating ni Joseph sa kinaroronan ng mga kapatid niya, dinakip siya ng mga kapatid niya at ibinenta sa mga bumibili ng alipin.



{{https://api.unfoldingword.org/obs/jpg/1/en/360px/obs-en-08-03.jpg}}

Bago umuwi ang mga kapatid ni Joseph kinuha nila ang damit niya. Pinagpupunit nila ito at isinawsaw sa dugo ng kambing. Pagkauwi nila ipinakita nila ang damit sa kanilang ama. Inakala ni Jacob na napatay ng mabangis na hayop si Joseph. Malungkot na malungkot si Jacob sa nangyari.



{{https://api.unfoldingword.org/obs/jpg/1/en/360px/obs-en-08-04.jpg}}

Samantala dinala naman si Joseph ng mga nakabili sa kanya sa Egypt. Ang Egypt ay isang napakalawak at napakalakas na bansa na makikita sa may bandang Ilog Nile. Ibinenta nila si Joseph sa isang mayamang opisyal ng gobyerno. Naglingkod ng tapat si Joseph sa amo niya at pinagpala naman siya ng Diyos.



{{https://api.unfoldingword.org/obs/jpg/1/en/360px/obs-en-08-05.jpg}}

Sinubukan siyang akitin ng asawa ng amo niya pero hindi pumayag si Joseph para hindi siya magkasala sa Diyos. Nagalit ang asawa ng amo niya at pinaratangan niya si Joseph sa kasalanang hindi niya ginawa at dahil doon hinuli siya at ikinulong. Kahit nakakulong na siya nanatiling pa ring tapat  sa Diyos si Joseph kaya pinagpala siya ng Diyos.



{{https://api.unfoldingword.org/obs/jpg/1/en/360px/obs-en-08-06.jpg}}

Pagkatapos ng dalawang taon nakakulong pa rin si Joseph kahit wala siyang kasalanan. Isang gabi nanaginip ng dalawang beses ang Paraon, ito ang tawag ng mga tao sa Egypt sa hari nila. Lubos siyang nabahala at wala man lang ni isa sa mga tagapayo niya ang makapagpaliwanag ng ibig sabihin ng panaginip niya.



{{https://api.unfoldingword.org/obs/jpg/1/en/360px/obs-en-08-07.jpg}}

Kaya ipinatawag ng hari si Jose, dahil nabalitaan niya na si Jose ay binigyan ng Diyos ng kakayahang magpaliwanag ng panaginip. Ipinaliwanag ni Jose ang panaginip ng hari. Sabi niya, “Magpapadala po ang Diyos ng pitong taon ng masaganag ani, pero pagkatapos po ay pitong taon naman ng taggutom at walang ani.”



{{https://api.unfoldingword.org/obs/jpg/1/en/360px/obs-en-08-08.jpg}}

Humanga ang hari kay Jose kaya ginawa niya itong tagapamahala sa buong Ehipto. Siya ang sumunod na pinakamataas sa hari ng Ehipto.



{{https://api.unfoldingword.org/obs/jpg/1/en/360px/obs-en-08-09.jpg}}

Inutusan ni Jose ang mga taga-Ehipto, “Mag-iipon tayo ng pagkain sa loob ng pitong taon na sagana ang ani para mayroon tayong makakain kapag dumating na ang pitong taon na walang maaani.”



{{https://api.unfoldingword.org/obs/jpg/1/en/360px/obs-en-08-10.jpg}}

Hindi lang sa Ehipto nagkaroon ng taggutom. Naranasan din ito ng pamilya ni Jacob na nakatira sa Canaan.



{{https://api.unfoldingword.org/obs/jpg/1/en/360px/obs-en-08-11.jpg}}

Kaya inutusan ni Jacob ang mga anak niyang lalaki para bumili ng pagkain sa Ehipto.  Hindi nila nakilala si Jose kahit na nasa harap nila ito habang bumibili sila ng pagkain. Pero nakilala sila ni Jose.



{{https://api.unfoldingword.org/obs/jpg/1/en/360px/obs-en-08-12.jpg}}

Nagpakilala lang sa kanila si Jose nang mapatunayan niyang nagbago na ang ugali ng mga kapatid niya. Sinabi ni Jose sa kanila, “Ako ang kapatid ninyong si Jose! Huwag kayong matakot. Kahit masama ang plano ninyo sa akin nung ipinagbili ninyo ako para maging alipin, pinaganda naman ng Diyos ang nangyari sa akin! Dito na kayo tumira kasama ko sa Ehipto para mabigyan ko kayo ng pagkain pati ang pamilya ninyo.”



{{https://api.unfoldingword.org/obs/jpg/1/en/360px/obs-en-08-13.jpg}}

Pag-uwi ng mga kapatid ni Jose, ikinuwento nila kay Jacob na buhay pa si Jose. Masayang masaya si Jacob nang malaman ito.



{{https://api.unfoldingword.org/obs/jpg/1/en/360px/obs-en-08-14.jpg}}

Kaya kahit matanda na si Jacob, pumunta pa rin siya sa Ehipto kasama ng pamilya niya. Doon na sila tumirang lahat. At bago siya mamatay, pinagpala muna niya ang lahat ng mga anak niya.



{{https://api.unfoldingword.org/obs/jpg/1/en/360px/obs-en-08-15.jpg}}

Ang pangako ng Diyos kay Abraham ay ipinagpatuloy niya kay Isaac, at pagkatapos ay kay Jacob at pagkatapos ay sa labindalawang anak ni Jacob at sa kani-kanilang pamilya. Ang lahi ng mga anak niya ang naging labindalawang tribo ng Israel.



// Kwento mula sa Genesis 37-50 //