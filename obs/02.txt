====== Nagkaroon ng Kasalanan sa Mundo ======



{{https://api.unfoldingword.org/obs/jpg/1/en/360px/obs-en-02-02.jpg?direct&}}

Masayang masaya si Adam at ang asawa niya sa pagtira nila sa magandang halamanan na ginawa ng Diyos para sa kanila. Wala silang mga suot na damit pero hindi pa sila nakakaramdam ng hiya dahil wala pang kasalanan noon sa mundo. Madalas silang maglakad sa halamanan at nakikipag-usap sa Diyos.



{{https://api.unfoldingword.org/obs/jpg/1/en/360px/obs-en-02-03.jpg?direct&}}

Pero may isang tusong ahas sa halamanan, tinanong niya ang babae, “Talaga bang sinabi ng Diyos sa inyo na huwag kayong kakain ng bunga sa kahit anong puno sa halamanan?”



{{https://api.unfoldingword.org/obs/jpg/1/en/360px/obs-en-02-04.jpg?direct&}}

Sinagot naman ng babae ang ahas , “Sinabi sa amin ng Diyos na pwede naming kainin ang bunga sa kahit anong puno maliban lang sa bunga ng puno na nagbibigay ng kaalaman ng mabuti’t masama.” Sinabi din sa amin ng Diyos, “Kapag kinain niyo o kaya hinawakan ninyo ang bunga, mamamatay kayo.”



{{https://api.unfoldingword.org/obs/jpg/1/en/360px/obs-en-02-05.jpg?direct&}}

Sinagot ng ahas ang babae at sinabi, “Hindi totoo iyan! Hindi kayo mamamatay. Alam ng Diyos na sa oras na kinain niyo ang bunga, magiging katulad niyo siya at malalaman niyo na rin ang mabubuti‘t masasama.



{{https://api.unfoldingword.org/obs/jpg/1/en/360px/obs-en-02-06.jpg?direct&}}

Nakita ng babae na maganda ang bunga at mukhang masarap. Gusto niya rin na magkaroon ng karunungan kaya pumitas siya at kumain ng bunga. Binigyan niya din ng bunga ang asawa niya na kasama niya at kumain din siya.



{{https://api.unfoldingword.org/obs/jpg/1/en/360px/obs-en-02-07.jpg?direct&}}

Biglang nag-iba ang pananaw nila at nalaman nilang hubad sila. Sinubukan nilang takpan ang mga katawan nila sa pamamagitan ng pinagdikit-dikit na mga dahon para maging damit.



{{https://api.unfoldingword.org/obs/jpg/1/en/360px/obs-en-02-08.jpg?direct&}}

Narinig ng lalaki at ng asawa niya na naglalakad ang Diyos sa halamanan. Nagtago silang dalawa. Tinawag ng Diyos ang lalaki, “Adam nasaan ka?” Sumagot naman si Adam, “Narinig ko po kayong naglalakad sa may halamanan, natakot ako dahil nakahubad ako kaya nagtago po ako.”



{{https://api.unfoldingword.org/obs/jpg/1/en/360px/obs-en-02-09.jpg?direct&}}

Pagkatapos nagtanong ang Diyos, “Sinong nagsabi sa iyong nakahubad ka? Kinain mo ba ang bunga na sinabi kong huwag mong kainin?” Sumagot ang lalaki, “Iyon pong babaeng ibinigay niyo sa akin ang nagbigay ng bunga.” Pagkatapos, tinanong rin ng Diyos ang babae, “Bakit mo ito nagawa?” sumagot ang babae, “Nilinlang po ako ng ahas.” 



{{https://api.unfoldingword.org/obs/jpg/1/en/360px/obs-en-02-10.jpg?direct&}}

Sinabi naman ng Diyos sa babae, “Magiging napakasakit ang panganganak mo. Mamahalin mo ang asawa mo at siya ang magiging panginoon mo.”



{{https://api.unfoldingword.org/obs/jpg/1/en/360px/obs-en-02-11.jpg?direct&}}

Sinabi naman ng Diyos sa lalaki, “Dahil mas sinunod mo ang asawa mo kaysa sa akin, susumpain ko ang lupa. Mahihirapan ka muna bago ka makaani sa itatanim mo. At kapag namatay ka, babalik ang katawan mo sa lupa.” Tinawag ni Adan na Eba ang kanyang asawa. Ang ibig sabihin ng Eba ay “nagbibigay ng buhay” dahil si Eba ang magiging ina ng lahat ng tao. Binigyan naman ng Diyos ng damit sina Adan at Eba. Gawa sa balat ng hayop ang ibinigay niyang damit.



{{https://api.unfoldingword.org/obs/jpg/1/en/360px/obs-en-02-12.jpg?direct&}}

Sinabi ng Diyos, “Naging katulad na natin ang mga tao. Alam na nila ang mabuti at ang masama. Hindi sila dapat makakain ng bunga ng puno ng buhay dahil hindi sila mamamatay.” Kaya pinaalis ng Diyos sina Adan at Eba sa magandang halamanan. Naglagay din siya ng malalaki at malalakas na ma anghel sa pagpasok ng halamanan para pigilan ang mga tao na makakain ng bunga ng puno ng buhay.



// A Bible story from: Genesis 3d //