====== 36. Nagbago ang Anyo ni Jesus ======

{{https://api.unfoldingword.org/obs/jpg/1/en/360px/obs-en-36-01.jpg}}

Isang araw, isinama ni Jesus ang tatlo sa mga alagad niya, sina Pedro, Santiago at Juan. (Ang Juan na ito ay hindi ang Juan na nagbawtismo kay Jesus). Umakyat silang apat sa mataas na bundok.

{{https://api.unfoldingword.org/obs/jpg/1/en/360px/obs-en-36-02.jpg}}

Biglang nagliwanag na parang araw ang mukha ni Jesus. Naging kasingputi ng liwanag ang damit niya.

{{https://api.unfoldingword.org/obs/jpg/1/en/360px/obs-en-36-03.jpg}}

Pagkatapos, lumitaw sina Moises at Elias sa tabi ni Jesus. Matagal nang nabuhay ang dalawang lalaking ito. Nag-uusap sila tungkol sa kamatayan ni Jesus na malapit nang mangyari sa Jerusalem.

{{https://api.unfoldingword.org/obs/jpg/1/en/360px/obs-en-36-04.jpg}}

Habang kinakausap nina Moises at Elias si Jesus, sinabi ni Pedro, “Jesus, maganda kung dito na lang tayo tumira. Gagawa kami ng tatlong tolda, isa para sa iyo, isa para kay Moises at isa para kay Elias,” Hindi alam ni Pedro ang sinasabi niya.

{{https://api.unfoldingword.org/obs/jpg/1/en/360px/obs-en-36-05.jpg}}

Samatalang nagsasalita pa si Pedro, bumaba ang isang maliwanag na ulap at may biglang nagsalita. “Siya ang minamahal kong Anak. Natutuwa ako sa kanya. Pakinggan ninyo siya.” Natakot nang husto ang mga alagad at napasubsob sila sa lupa.

{{https://api.unfoldingword.org/obs/jpg/1/en/360px/obs-en-36-06.jpg}}

Hinawakan sila ni Jesus at sinabi sa kanila, “Huwag kayong matakot. Tumayo kayo.” Pagtingin nila sa paligid, wala na silang nakita kundi si Jesus.

{{https://api.unfoldingword.org/obs/jpg/1/en/360px/obs-en-36-07.jpg}}

Pagbaba nila sa bundok, sinabi ni Jesus sa kanila, “Huwag ninyong ipagsasabi sa iba ang tungkol sa nakita ninyo hangga’t hindi pa ako nabubuhay na muli.”


//A Bible story from: Matthew 17:1-9; Mark 9:2-8; Luke 9:28-36//