====== Ang Kapanganakan ni John ======



{{https://api.unfoldingword.org/obs/jpg/1/en/360px/obs-en-22-01.jpg}}

Sa mga lumipas na panahon ang Diyos ay nakikipagusap sa mga tao sa pamamagitan ng mga anghel at propeta, ngunit paglipas ng 400 na taon, hindi sila kinausap ng Diyos. Pero biglang may isang anghel mula sa Diyos ang dumating na mensahe para kay Zecariah, isang matandang pari. Si Zecariah at asawa niyang si Elizabeth ay makadiyos pero hindi pinalad na magkaanak si Elizabeth.



{{https://api.unfoldingword.org/obs/jpg/1/en/360px/obs-en-22-02.jpg}}

Sinabi ng anghel kay Zecariah, “Manganganak ang asawa mo ng batang lalaki. Pangalanan niyo siyang John. Gagabayan siya ng Banal na Espiritu at bibigyan ng pambihirang karunungan, ihahanda niya ang puso ng mga tao sa pagdating ng Messiah!”  Sumagot si Zecariah at sinabi niya, “Paano ko malalaman kung mangyayari nga ito? Masyado na kaming matanda ng asawa ko.” 



{{https://api.unfoldingword.org/obs/jpg/1/en/360px/obs-en-22-03.jpg}}

Sinabi ng anghel kay Zecariah, “Pinapunta ako sa iyo ng Diyos para sabihin ang mabuting balita. Dahil hindi ka naniwala sa sinabi ko, hindi ka makakapagsalita hanggang sa maipanganak ang bata.” Biglang hindi na nga makapagsalita si Zecariah at iniwan siya ng anghel. Pagkatapos umuwi na si Zecariah sa kanila at hindi nagtagal, nabuntis nga ang asawa niya.



{{https://api.unfoldingword.org/obs/jpg/1/en/360px/obs-en-22-04.jpg}}

Nang anim na buwan ng buntis si Elizabeth nagpakita ulit ang nasabing anghel sa kamag-anak niya na si Mary. Dalaga pa siya at nakatakdang magpakasal kay Joseph. Sinabi sa kanya ng anghel, “Mabubuntis ka at sanggol na lalaki ang ipapanganak mo. Jesus ang ipangalan mo sa kanya. Tatawagin siyang Anak ng Kataas-taasang Diyos at maghahari siya magpakailanman.”



{{https://api.unfoldingword.org/obs/jpg/1/en/360px/obs-en-22-05.jpg}}

Sumagot si Mary, “Paano po ito mangyayari gayong isa po akong birhen?” Pinaliwanag ito ng anghel sa kanya at sinabing, “Mabubuntis ka sa pamamagitan ng kapangyarihan ng Banal na Espiritu kaya ipapanganak na banal ang bata, ang Anak ng Diyos.” Naniwala at tinanggap nga ni Mary ang sinabi ng anghel.



{{https://api.unfoldingword.org/obs/jpg/1/en/360px/obs-en-22-06.jpg}}

Pagkalipas ng ilang araw binisita ni Mary si Elizabeth. Pagkarinig ni Elizabeth kay Mary, gumalaw ang bata sa tiyan niya. Masaya silang pareho dahil sa mga ginawa ng Diyos para sa kanila. Pagkatapos ng tatlong buwan ng pagbisita umuwi na si Mary.



{{https://api.unfoldingword.org/obs/jpg/1/en/360px/obs-en-22-07.jpg}}

Pagkatapos ipanganak ni Elizabeth ang anak nilang lalaki pinangalanan nila itong John gaya ng sinabi ng anghel sa kanila. Pinayagan na rin ng Diyos na makapagsalita na muli si Zecariah. Pinuri ni Zecariah ang Diyos, “Purihin ang Diyos dahil hindi niya kinalimutan ang mga tao niya! Ikaw, anak ko ang tatawaging propeta ng Kataas-taasang Diyos at ikaw ang magsasabi sa mga tao kung paano nila matatanggap ang kapatawaran sa mga kasalanan nila.”



// Kwento mula sa Luke 1 //