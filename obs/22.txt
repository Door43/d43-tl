====== Ang Kapanganakan ni John ======



{{https://api.unfoldingword.org/obs/jpg/1/en/360px/obs-en-22-01.jpg}}

Sa mga lumipas na panahon ang Diyos ay nakikipagusap sa mga tao sa pamamagitan ng mga anghel at propeta, ngunit paglipas ng 400 na taon, hindi sila kinausap ng Diyos. Pero biglang may isang anghel mula sa Diyos ang dumating na mensahe para kay Zecariah, isang matandang pari. Si Zecariah at asawa niyang si Elizabeth ay makadiyos pero hindi pinalad na magkaanak si Elizabeth.



{{https://api.unfoldingword.org/obs/jpg/1/en/360px/obs-en-22-02.jpg}}

Sinabi ng anghel kay Zecariah, “Manganganak ang asawa mo ng batang lalaki. Pangalanan niyo siyang John. Gagabayan siya ng Banal na Espiritu at bibigyan ng pambihirang karunungan, ihahanda niya ang puso ng mga tao sa pagdating ng Messiah!”  Sumagot si Zecariah at sinabi niya, “Paano ko malalaman kung mangyayari nga ito? Masyado na kaming matanda ng asawa ko.” 



{{https://api.unfoldingword.org/obs/jpg/1/en/360px/obs-en-22-03.jpg}}

Sinabi ng anghel kay Zecariah, “Pinapunta ako sa iyo ng Diyos para sabihin ang mabuting balita. Dahil hindi ka naniwala sa sinabi ko, hindi ka makakapagsalita hanggang sa maipanganak ang bata.” Biglang hindi na nga makapagsalita si Zecariah at iniwan siya ng anghel. Pagkatapos umuwi na si Zecariah sa kanila at hindi nagtagal, nabuntis nga ang asawa niya.



{{https://api.unfoldingword.org/obs/jpg/1/en/360px/obs-en-22-04.jpg}}

Nang anim na buwan ng buntis si Elizabeth nagpakita ulit ang nasabing anghel sa kamag-anak niya na si Mary. Dalaga pa siya at nakatakdang magpakasal kay Joseph. Sinabi sa kanya ng anghel, “Mabubuntis ka at sanggol na lalaki ang ipapanganak mo. Jesus ang ipangalan mo sa kanya. Tatawagin siyang Anak ng Kataas-taasang Diyos at maghahari siya magpakailanman.”



{{https://api.unfoldingword.org/obs/jpg/1/en/360px/obs-en-22-05.jpg}}

Sumagot si Maria, “Paano po ito mangyayari? Dalaga pa po ako.”  Sinabi sa kanya ng anghel, “Bababa sa iyo ang Banal na Espiritu. Tatakpan ka ng kapangyarihan ng Diyos. Kaya banal ang ipapanganak mo. Siya ay Anak ng Diyos.” Naniwala si Maria at tinanggap niya ang sinabi ng anghel.



{{https://api.unfoldingword.org/obs/jpg/1/en/360px/obs-en-22-06.jpg}}

Hindi nagtagal, pinuntahan ni Maria si Elisabet. Pagkarinig ni Elisabet sa pagbati ni Maria, gumalaw sa tuwa ang sanggol sa tiyan niya. Masayang-masaya ang dalawang babae habang pinag-uusapan nila ang ginawa ng Diyos sa buhay nila. Pagkalipas ng tatlong buwan, umuwi na si Maria.



{{https://api.unfoldingword.org/obs/jpg/1/en/360px/obs-en-22-07.jpg}}

Nang manganak na si Elisabet, Juan ang ipinangalan nila sa sanggol. Nakapagsalita na si Zacarias. Sinabi niya, “Purihin ang Diyos dahil naalala niya ang kanyang bayan. Ikaw anak ay tatawaging propeta ng Pinakamakapangyarihang Diyos! Ikaw ang maghahanda sa daraanan ng Tagapagligtas.”



// A Bible story from: Luke 1 //