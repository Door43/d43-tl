====== 11. Ang Paskwa ======

{{https://api.unfoldingword.org/obs/jpg/1/en/360px/obs-en-11-01.jpg}}

Sinabi ng Diyos kina Moises na kapag hindi pa rin pinalaya ng hari ng Ehipto ang mga Isarelita, papatayin niya ang lahat ng panganay na lalaki sa Ehipto, maging tao man o hayop. Nang malaman ito ng hari, hindi pa rin siya naniwala sa sinabi ng Diyos.

{{https://api.unfoldingword.org/obs/jpg/1/en/360px/obs-en-11-02.jpg}}

Mayroong ginawa ang Diyos para hindi mamatay ang mga panganay ng mga taong naniniwala sa kanya. Ang bawat pamilya ay kailangang pumili ng isang tupa o kambing na walang kapintasan.

{{https://api.unfoldingword.org/obs/jpg/1/en/360px/obs-en-11-03.jpg}}

Kukuha sila ng dugo ng hayop na ito at ipapahid nila sa hamba ng pinto nila. Iihawin nila ang karne ng hayop at kakainin ito nang mabilis. Kakain din sila ng tinapay na walang pampaalasa. Kailangan silang maghanda sa pag-alis sa Ehipto.

{{https://api.unfoldingword.org/obs/jpg/1/en/360px/obs-en-11-04.jpg}}

Sinunod ng mga Israelita ang lahat ng iniutos sa kanila ng Diyos. Nang gabing iyon, pinatay ng Diyos ang lahat ng panganay na lalaki sa buong Ehipto.

{{https://api.unfoldingword.org/obs/jpg/1/en/360px/obs-en-11-05.jpg}}

Pero ang panganay sa loob ng mga bahay na may bahid ng dugo ay hindi namatay. Naligtas sila dahil sa dugo ng tupa na ipinahid sa hamba ng pinto nila.

{{https://api.unfoldingword.org/obs/jpg/1/en/360px/obs-en-11-06.jpg}}

Pero hindi naniwala ang mga taga-Ehipto sa Diyos. Hindi nila sinunod ang sinabi ng Diyos. Kaya hindi nilampasan ng Diyos ang bahay nila. Pinatay ng Diyos ang lahat ng panganay na tao at hayop sa bahay nila.

{{https://api.unfoldingword.org/obs/jpg/1/en/360px/obs-en-11-07.jpg}}

Lahat ng panganay na lalaki na taga-Ehipto ay namatay. Kahit ang mga nasa bilangguan at ang anak na panganay ng hari. Napakarami ang nag-iiyakan sa Ehipto nang gabing iyon.

{{https://api.unfoldingword.org/obs/jpg/1/en/360px/obs-en-11-08.jpg}}

Nang gabi ding iyon, ipinatawag ng hari sina Moises at Aaron. Sinabi niya, “Isama mo na ang mga Israelita at umalis na kayo sa Ehipto.” Ganoon din ang sinabi sa kanila ng mga taga-Ehipto.

//A Bible story from: Exodus 11:1-12:32//