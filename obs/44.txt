====== 44. Pinagaling nina Pedro at Juan ang Isang Pulubi ======

{{https://api.unfoldingword.org/obs/jpg/1/en/360px/obs-en-44-01.jpg}}

Isang araw, pumunta sina Pedro at Juan sa Templo. Mag nadaanan silang isang pulubing pilay na namamalimos.

{{https://api.unfoldingword.org/obs/jpg/1/en/360px/obs-en-44-02.jpg}}

Tiningnan siya ni Pedro at sinabi, “Wala akong pera na maibibigay sa iyo. Pero mayroong isang bagay na pwede kong ibigay. Sa pangalan ni Jesus, tumayo ka at lumakad!”

{{https://api.unfoldingword.org/obs/jpg/1/en/360px/obs-en-44-03.jpg}}

Gumaling agad ang lalaki. Naglakad siya at tumalon-talon habang pinupuri niya ang Diyos. Nagtaka ang mga tao na nasa Templo.

{{https://api.unfoldingword.org/obs/jpg/1/en/360px/obs-en-44-04.jpg}}

Sinabi ni Pedro sa mga tao na nagkakatipon, “Nagtataka ba kayo dahil gumaling ang lalaking ito? Hindi siya gumaling dahil sa sarili naming kapangyarihan o kabutihan. Gumaling siya dahil sa pananampalataya niya kay Jesus.”

{{https://api.unfoldingword.org/obs/jpg/1/en/360px/obs-en-44-05.jpg}}

“Pinili ninyong mamatay si Jesus. Ipinapatay ninyo ang pinagmumulan ng buhay, pero binuhay siyang muli ng Diyos. Tinupad ng Diyos ang mga inihula tungkol sa Tagapagligtas. Siya ay maghihirap at mamamatay. Kaya nga, magsisisi na kayo at bumalik sa Diyos at lilinisin niya ang mga kasalanan ninyo.”

{{https://api.unfoldingword.org/obs/jpg/1/en/360px/obs-en-44-06.jpg}}

Nainis naman kina Pedro at Juan ang mga pinuno ng Templo. Kaya ipinahuli nila ang dalawa at ipinakulong. Pero marami sa mga nakarinig ng sinabi nila ang naniwala at umabot sa 5,000 ang nadagdag sa mga naging Cristiano nang araw na iyon. May mga babae at mga bata ding naniwala sa kanila.

{{https://api.unfoldingword.org/obs/jpg/1/en/360px/obs-en-44-07.jpg}}

Kinabukasan, dinala ng mga pinuno ng mga Judio sina Pedro at Juan sa bahay ng pinakapunong paring Judio. Tinanong sila ng pari, “Sino ang nagbigay sa inyo ng karapatan na gawin ang ginawa ninyo sa Templo?”

{{https://api.unfoldingword.org/obs/jpg/1/en/360px/obs-en-44-08.jpg}}

Sumagot si Pedro, “Si Jesus ang Tagapagligtas ang nagpagaling sa lalaking ito. Siya yung ipinapako ninyo sa krus, pero binuhay siyang muli ng Diyos! Hindi ninyo siya tinanggap pero hindi maliligtas ang kahit na sino kung hindi sa pamamagitan ni Jesus!”

{{https://api.unfoldingword.org/obs/jpg/1/en/360px/obs-en-44-09.jpg}}

Ganoon na lang ang gulat ng mga pinuno dahil nalaman nilang mga karaniwang tao lamang ang mga kausap nila at ni hindi nakapag-aral. Nalaman din nilang kasa-kasama ni Jesus ang mga taong ito. Kaya tinakot nila sina Pedro at Juan saka pinaalis.


//A Bible story from: Acts 3:1-4:22//