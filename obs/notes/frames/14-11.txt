===== Tinapay mula sa Diyos [14-11] =====

{{https://api.unfoldingword.org/obs/jpg/1/en/360px/obs-en-14-11.jpg?nolink&}}

Ibinigay ng Diyos lahat ng kailangan ng mga Israelita sa 40 taong pagpapalaboy-laboy nila sa ilang. Binigyan sila ng Diyos ng tinapay mula sa langit na kung tawagin ay “Manna”. Pinapadalhan din sila ng Diyos ng maraming pugo, na ibong katamtaman ang laki, sa kanilang kampo para makakain din sila ng karne. Noong mga panahong iyon, hindi man lang pinabayaan ng Diyos na masira ang mga damit at mga sandalyas nila.

===== Mga Mahahalagang Salita: =====

  * **[[:tl:obe:other:israel|Israel, Israelita]]**
  * **[[:tl:obe:kt:god|Diyos]]**

==== Talaan para sa Pagsasalin: ====

  * **ibinigay ng Diyos lahat ng kailangan**  – Maaaring sabihing, “ibinigay ng Diyos ang lahat ng pangangailangan nila kasama na rito ang pagkain, tubig at tirahan.”
  * **tinapay mula sa langit na kung tawagin ay "manna" - **  Isa itong manipis na uri na tinapay na nahuhulog mula sa langit na parang hamog. Tinawag nila itong “manna”. Halos araw-araw tinitipon ito ng mga tao at niluluto para kainin
  * **pinapadalhan din ng maraming pugo**  - Maaari ding sabihing, “Nagpadala siya ng maraming mga pugo, isang uri ng mga ibon na nagliliparan sa ibabaw ng mga tolda nila.” Kung hindi naman alam kung ano ang pugo, maaaring gumamit ng ibang ibon na kapareho nito. Maaari rin itong isalin ng ganito, “Maraming ibon na may katamtamang laki.”
  * **kanilang kampo**  - Ang lugar kung saan nakatayo ang mga tolda ng mga Israelita kung saan sila natutulog ay tinatawag na “kampo”. Para itong isang lungsod na puro tolda sa halip na mga gusali, at maaari itong ilipat-lipat ng lugar.
**[[:tl:obs:notes:frames:14-10|<<]] | [[:tl:obs:notes:14|Pabalik]] | [[:tl:obs:notes:frames:14-12|>>]]**
