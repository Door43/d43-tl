====== Kwento #31: Lumakad si Jesus sa Ibabaw ng Tubig ======

===== Mga tanong para sa Pag-unawa at Mga Sagot =====

  - **Ano ang ipinagawa ni Jesus sa mga apostol habang pinapauwi niya ang mga tao?**
      * Sinabi niya sa mga apostol niya na sumakay na sila sa bangka at pumunta na sa kabilang pampang ng lawa.// [31-01]//
  - **Ano ang ginawa ni Jesus matapos niyang pasakayin ang mga apostol niya sa bangka nila?**
      * Umakyat siya ng bundok para magdasal.// [31-01]//
  - **Ano ang naging problema ng mga apostol noong gabing iyon?**
      * Nahihirapan na ang mga apostol na magsagwan dahil sa mga alon at hangin na sumasalubong sa kanila kaya nasa gitna pa lang sila ng lawa kahit gabing gabi na.//[31-02]//
  - **Paano nakapunta si Jesus sa may bangka nila?**
      * Lumakad siya sa ibabaw ng tubig papunta sa bangka nila.// [31-03]//
  - **Ano ang unang naging reaksyon ng mga apostol nang makita nila si Jesus?**
      * Takot na takot ang mga apostol nang makita nila si Jesus dahil akala nila, multo ang nakikita nila.//[31-04]//
  - **Ano ang sinabi ni Jesus sa kanila para hindi sila matakot?**
      * “Huwag kayong matakot, Ako ito!”// [31-04]//
  - **Bakit sinabi ni Jesus kay Peter na pumunta siya sa kanya?**
      * Dahil sinabi ni Peter na gusto niyang gawin iyon.// [31-05]//
  - **Ano ang napansin ni Peter nang alisin niya ang tingin niya kay Jesus?**
      * Naramdaman niya ang malakas na hangin at nakita ang malalakas na alon.// [31-06]//
  - **Ano ang nangyari kay Peter nang matakot siya sa hangin at mga alon?**
      * Nagsimula siyang lumubog sa tubig.// [31-07]//
  - **Ano ang ginawa ni Jesus nang humingi sa kanya ng tulong si Peter?**
      * Lumapit agad si Jesus at sinagip si Peter.// [31-07]//
  - **Ano ang sinabi ni Jesus para pagsabihan si Peter?**
      * “Nagkulang ka ng pananampalataya, bakit ka nag-alinlangan?”// [31-07]//
  - **Anong nangyari pagkatapos makabalik ni Jesus sa bangka?**
      * Tumigil kaagad ang pag-ihip ng malakas na hangin at pumayapa na ang tubig.// [31-08]//
  - **Ano ang naging reaksyon ng mga apostol sa himala?**
      * Pinuri nila si Jesus at sinabi, “Tunay ngang ikaw ang Anak ng Diyos.”//[31-08]//

**[[:en:obs:notes:questions:30|<< ]] | [[:en:obs:notes:questions:32| >>]]**
