====== 12. Ang pag-alis sa Ehipto =======

{{https://api.unfoldingword.org/obs/jpg/1/en/360px/obs-en-12-01.jpg}}

Masayang-masaya ang mga Israelita dahil aalis na sila sa Ehipto. Hindi na sila mga alipin. Pupunta na sila sa lupaing ipinangako ng Diyos sa angkan ni Abraham. Ibinigay ng mga taga-Ehipto ang lahat ng hilingin ng mga Israelita, kahit mga ginto, pilak o mahahalagang gamit. May ilang mga taong taga-ibang lugar din na sumama sa mga Israelita sa pag-alis sa Ehipto.

{{https://api.unfoldingword.org/obs/jpg/1/en/360px/obs-en-12-02.jpg}}

Nauna ang Diyos sa kanila sa pamamagitan ng mataas na haliging ulap sa araw. Nagiging apoy ito kapag gabi na. Palagi silang sinasamahan at ginagabayan ng Diyos sa paglalakbay nila. Ang kailangan lang ay sumunod sila sa Diyos.

{{https://api.unfoldingword.org/obs/jpg/1/en/360px/obs-en-12-03.jpg}}

Hindi nagtagal, nagbago ang isip ng hari ng Ehipto at ng mga tauhan niya. Gusto nilang pabalikin ang mga Israelita at gawing alipin ulit. Nangyari nito para ipakita ng Diyos na siya ay mas makapangyarihan sa hari ng Ehipto at sa kanyang mga diyos.

{{https://api.unfoldingword.org/obs/jpg/1/en/360px/obs-en-12-04.jpg}}

Kaya hinabol ng hari at ng mga kawal niya ang mga Israelita para gawing alipin ulit. Nang makita ng mga Israelita ang mga kawal, natakot sila. Naipit sila sa mga kawal at sa Dagat na Pula. Napaiyak sila, “Bakit pa kasi umalis kami sa Ehipto? Mamamatay lang pala kami dito!”

{{https://api.unfoldingword.org/obs/jpg/1/en/360px/obs-en-12-05.jpg}}

Sinabi ni Moises sa mga tao, “Huwag kayong matakot. Ang Diyos ang lalaban para sa atin.” Sinabi naman ng Diyos kay Moises, “Sabihin mo sa mga tao na magpatuloy hanggang sa Dagat na Pula.”

{{https://api.unfoldingword.org/obs/jpg/1/en/360px/obs-en-12-06.jpg}}

Pumagitna ang haliging ulap sa mga Israelita at sa mga kawal ng Ehipto, kaya hindi makita ng mga kawal ang hinahabol nila.

{{https://api.unfoldingword.org/obs/jpg/1/en/360px/obs-en-12-07.jpg}}

Sinabi ng Diyos kay Moises, “Itaas mo ang iyong kamay sa dagat at mahahati ang tubig.” Sumunod si Moises. Umihip ang malakas na hangin at nahati ang dagat. Nagkaroon ng daan sa gitna ng dagat.

{{https://api.unfoldingword.org/obs/jpg/1/en/360px/obs-en-12-08.jpg}}

Naglakad ang mga Israelita sa tuyong lupa. Parang pader naman ang tubig sa magkabilang gilid nila.

{{https://api.unfoldingword.org/obs/jpg/1/en/360px/obs-en-12-09.jpg}}

Nang maalis ang ulap, nakita ng mga taga-Egipto na tumatakas ang mga Israelita. Hinabol nila ang mga ito.

{{https://api.unfoldingword.org/obs/jpg/1/en/360px/obs-en-12-10.jpg}}

Dumaan din sila sa dagat. Pero nalito ang mga taga-Ehipto kaya bumaon sa putik ang mga sasakyan nila. Nagsigawan sila, “Takbo na! Ang Diyos ng mga Israelita ang lumalaban sa atin!”

{{https://api.unfoldingword.org/obs/jpg/1/en/360px/obs-en-12-11.jpg}}

Nang makatawid na ang mga Israelita, inutusan ng Diyos si Moises na inunat nito ang kamay niya sa dagat. Nang ginawa niya iyon, bumalik sa dati ang tubig ng dagat at natabunan ang mga taga-Ehipto. Nalunod ang lahat ng kawal ng Ehipto.

{{https://api.unfoldingword.org/obs/jpg/1/en/360px/obs-en-12-12.jpg}}

Nang makita ng mga Israelita na patay na ang mga taga-Ehipto, sumampalataya sila sa Diyos. Naniwala din sila na si Moises ay propeta ng Diyos.

{{https://api.unfoldingword.org/obs/jpg/1/en/360px/obs-en-12-13.jpg}}

Nagdiwang ang mga Israelita dahil iniligtas sila ng Diyos. Hindi sila namatay at hindi na sila mga alipin! Malaya na silang makakapaglingkod sa Diyos. Marami silang kinanta para ipagdiwang ang kalayaan nila. Umawit sila ng mga papuri dahil iniligtas sila ng Diyos.

{{https://api.unfoldingword.org/obs/jpg/1/en/360px/obs-en-12-14.jpg}}

Iniutos sa kanila ng Diyos, “Ipagdiwang ninyo ang inyong tagumpay sa mga taga-Ehipto taun-taon. Gagawin ninyo ang Paskwa minsan isang taon. Kukuha kayo ng isang tupa na walang kapintasan, kakatayin ninyo ito at kakainin kasama ang tinapay na walang pampaalsa. Ganito ninyo ipagdiriwang ang pagliligtas sa inyo ng Diyos.”

//A Bible story from: Exodus 12:33-15:21//