====== Ang Paglisan ======



{{https://api.unfoldingword.org/obs/jpg/1/en/360px/obs-en-12-01.jpg}}

Masayang-masaya ang mga Israelita sa pag-alis nila sa Egypt. Sa wakas hindi na sila alipin at pupunta na sila sa Lupang pangako! Lahat ng hiningi ng mga Israelita ay ibinigay ng mga Egipcio, maging ginto man, pilak at iba pang mamahaling mga bagay. Pati ilang dayuhan na nakatira sa Egypt na naniwala na rin sa Diyos ay sumama sa pag-alis ng mga Israelita sa Egypt.



{{https://api.unfoldingword.org/obs/jpg/1/en/360px/obs-en-12-02.jpg}}

Ginabayan ng Diyos ang mga tao sa pamamagitan haliging ulap na nangunguna sa kanila sa araw at nagiging apoy pag gabi. Kasama nila palagi ang Diyos na gumagabay sa kanilang paglalakbay. Ang kailangan lang nilang gawin ay sumunod sa kanya.



{{https://api.unfoldingword.org/obs/jpg/1/en/360px/obs-en-12-03.jpg}}

Hindi nagtagal nagbago ang isip ng Paraon at ng mga tauhan niya at gusto nilang maging aliping muli ang mga Israelita. Pinagmatigas ng Diyos ang Paraon para maipakita sa mga tao na siya ang Nag-iisa at Tunay na Diyos at para malaman ng mga tao na siya, Si Yahweh (Diyos), ay mas makapangyarihan sa Paraon at sa mga diyos niya.



{{https://api.unfoldingword.org/obs/jpg/1/en/360px/obs-en-12-04.jpg}}

Hinabol ng Paraon at ng mga sundalo niya ang mga Israelita para alipinin silang muli. Nang makita ng mga Israelita ang mga sundalo ng Egypt na parating, naisip nila na wala silang mapupuntahan dahil nasa pagitan sila ng sundalo at Dagat na Pula. Takot na takot sila at sinabi, “Bakit kasi tayo umalis sa Egypt? Mamamatay tayo!”



{{https://api.unfoldingword.org/obs/jpg/1/en/360px/obs-en-12-05.jpg}}

Sinabi ni Moses sa mga Israelita, “Huwag kayong matakot! Ililigtas kayo ng Diyos sa araw na ito, at siya ang lalaban para sa atin!” Sinabi naman ng Diyos kay Moses, “Sabihin mo sa mga tao na lumakad sila patungo sa Dagat na Pula.”



{{https://api.unfoldingword.org/obs/jpg/1/en/360px/obs-en-12-06.jpg}}

Kaya inilipat ng Diyos ang haliging ulap para iharang sa pagitan ng mga Israelita at mga Egipcio para hindi nila makita ang mga Israelita.



{{https://api.unfoldingword.org/obs/jpg/1/en/360px/obs-en-12-07.jpg}}

Sinabi ng Diyos kay Moses na itaas niya ang kanyang kamay paharap sa dagat at mahahati ang tubig. Gumamit ang Diyos ng malakas na hangin para mahati ang tubig sa dagat kaya nagkaroon ng daan.



{{https://api.unfoldingword.org/obs/jpg/1/en/360px/obs-en-12-08.jpg}}

Tumuloy ang mga Israelita at naglakad sa tuyong lupa sa dagat at naging parang pader ang tubig sa magkabilang gilid nila.



{{https://api.unfoldingword.org/obs/jpg/1/en/360px/obs-en-12-09.jpg}}

Pagkatapos inalis ng Diyos ang ulap para makita na ng mga Egipcio na tumatakas ang mga Israelita kaya nagpasya sila na habulinang mga Israelita.



{{https://api.unfoldingword.org/obs/jpg/1/en/360px/obs-en-12-10.jpg}}

Dumaan din sila sa dagat. Pero nalito ang mga taga-Ehipto kaya bumaon sa putik ang mga sasakyan nila. Nagsigawan sila, “Takbo na! Ang Diyos ng mga Israelita ang lumalaban sa atin!”



{{https://api.unfoldingword.org/obs/jpg/1/en/360px/obs-en-12-11.jpg}}

Nang makatawid na ang mga Israelita, inutusan ng Diyos si Moises na inunat nito ang kamay niya sa dagat. Nang ginawa niya iyon, bumalik sa dati ang tubig ng dagat at natabunan ang mga taga-Ehipto. Nalunod ang lahat ng kawal ng Ehipto.



{{https://api.unfoldingword.org/obs/jpg/1/en/360px/obs-en-12-12.jpg}}

Nang makita ng mga Israelita na patay na ang mga taga-Ehipto, sumampalataya sila sa Diyos. Naniwala din sila na si Moises ay propeta ng Diyos.



{{https://api.unfoldingword.org/obs/jpg/1/en/360px/obs-en-12-13.jpg}}

Nagdiwang ang mga Israelita dahil iniligtas sila ng Diyos. Hindi sila namatay at hindi na sila mga alipin! Malaya na silang makakapaglingkod sa Diyos. Marami silang kinanta para ipagdiwang ang kalayaan nila. Umawit sila ng mga papuri dahil iniligtas sila ng Diyos.



{{https://api.unfoldingword.org/obs/jpg/1/en/360px/obs-en-12-14.jpg}}

Iniutos sa kanila ng Diyos, “Ipagdiwang ninyo ang inyong tagumpay sa mga taga-Ehipto taun-taon. Gagawin ninyo ang Paskwa minsan isang taon. Kukuha kayo ng isang tupa na walang kapintasan, kakatayin ninyo ito at kakainin kasama ang tinapay na walang pampaalsa. Ganito ninyo ipagdiriwang ang pagliligtas sa inyo ng Diyos.”



// Kwento mula sa Exodus 12:33-15:21 //