====== 1. Ang Paglikha sa Lahat ======


{{:https://api.unfoldingword.org/obs/jpg/1/en/360px/obs-en-01-01.jpg?direct&}}


Ganito nagsimula ang lahat. Nilikha ng Diyos ang lahat ng bagay sa loob ng anim na araw. Madilim at wala pang laman ang nilikha ng Diyos noon. Wala pa ring nalilikhang anumang bagay mula sa ginawa niya. Pero ang Espiritu ng Diyos ay nasa ibabaw ng tubig.


{{:https://api.unfoldingword.org/obs/jpg/1/en/360px/obs-en-01-02.jpg?direct&}}


Sinabi ng Diyos, “Magkaroon ng liwanag!” at nagkaroon nga ng liwanag. Nagandahan ang Diyos sa liwanag na nilikha niya. Tinawag niya itong “araw.” Inihiwalay ng Diyos ang liwanag sa dilim. Tinawag niyang “gabi” ang dilim. Ginawa ng Diyos ang liwanag sa unang araw ng paglikha.


{{:https://api.unfoldingword.org/obs/jpg/1/en/360px/obs-en-01-03.jpg?direct&}}


Sa ikalawang araw naman ng paglikha, ginawa ng Diyos ang kalawakan sa pamamagitan ng salita. Ito ang naghiwalay sa tubig na nasa itaas at sa tubig na nasa ibaba.


{{:https://api.unfoldingword.org/obs/jpg/1/en/360px/obs-en-01-04.jpg?direct&}}


Sa ikatlong araw, pinaghiwalay naman ng Diyos ang tubig na nasa ibaba at ang lupa. Tinawag niyang “daigdig” ang lupa. Tinawag naman niyang “dagat” ang tubig. Nagandahan ang Diyos sa ginawa niyang ito.


{{:https://api.unfoldingword.org/obs/jpg/1/en/360px/obs-en-01-05.jpg?direct&}}


Pagkatapos, sinabi ng Diyos, “Gusto kong tumubo sa daigdig ang lahat ng uri ng mga puno at halaman.” Ganoon nga ang nangyari. Nagandahan din ang Diyos sa ginawa niyang ito.


{{:https://api.unfoldingword.org/obs/jpg/1/en/360px/obs-en-01-06.jpg?direct&}}


Sa ikaapat na araw, ginawa naman ng Diyos ang araw, ang buwan, at ang mga bituin. Ang mga ito ang magbibigay ng liwanag sa daigdig. Ito din ang magtatakda ng mga araw at gabi, mga panahon at mga taon. Nagandahan ulit ang Diyos sa ginawa niyang ito.


{{:https://api.unfoldingword.org/obs/jpg/1/en/360px/obs-en-01-07.jpg?direct&}}


Sa ikalimang araw, sinabi ng Diyos, “Magkaroon ng lahat ng uri ng hayop sa dagat at lahat ng uri ng ibon.” Ganoon nga ang nangyari! Nagandahan din ang Diyos sa mga ito. Pinagpala pa niya ang mga hayop na ginawa niya.


{{:https://api.unfoldingword.org/obs/jpg/1/en/360px/obs-en-01-08.jpg?direct&}}


Sa ikaanim na araw, sinabi ng Diyos, “Magkaroon ng lahat ng uri ng hayop sa lupa!” Ganoon nga ang nangyari. May mga hayop sa bukid, may mga hayop na gumagapang, at may mga hayop na maiilap (sa gubat). Nagandahan ulit ang Diyos sa ginawa niyang ito.


{{:https://api.unfoldingword.org/obs/jpg/1/en/360px/obs-en-01-09.jpg?direct&}}


Pagkatapos, sinabi ng Diyos, “Gumawa tayo ng mga tao. Gawin natin silang kamukha natin. Sila ang mamamahala sa daigdig at sa lahat ng mga hayop.”


{{:https://api.unfoldingword.org/obs/jpg/1/en/360px/obs-en-01-10.jpg?direct&}}


Kaya kumuha ang Diyos ng lupa. Ginawa niya itong hugis-lalaki. Pagkatapos, hiningahan niya ito kaya ito nabuhay. Tinawag niya ang lalaki na Adan. Gumawa din ang Diyos ng isang halamanan para doon tumira si Adan. Siya ang mag-aalaga sa halamanan.


{{:https://api.unfoldingword.org/obs/jpg/1/en/360px/obs-en-01-11.jpg?direct&}}


Sa gitna ng halamanan ay may itinanim ang Diyos na dalawang kakaibang puno ang Diyos. Ang unang puno ay ang puno ng buhay. Ang ikalawa naman ay ang puno ng pagkaalam ng mabuti at masama. Sinabi ng Diyos kay Adan, “Pwede kang kumain ng bunga ng lahat ng puno dito, maliban sa bunga ng puno ng pagkaalam ng mabuti at masama.” Sinabi din ng Diyos na mamamatay siya kapag kumain siya ng bunga nito.


{{:https://api.unfoldingword.org/obs/jpg/1/en/360px/obs-en-01-12.jpg?direct&}}


“Hindi maganda na nag-iisa ang tao,” sabi ng Diyos. Pero wala namang makatuwang si Adan sa mga hayop na kasama niya.


{{:https://api.unfoldingword.org/obs/jpg/1/en/360px/obs-en-01-13.jpg?direct&}}


Kaya, pinatulog ng Diyos si Adan. Habang natutulog siya nang mahimbing, kinuha ng Diyos ang isa sa buto ni Adan sa tagiliran. Ginawa niya itong isang babae. Paggising ni Adan, ipinakita ng Diyos sa kanya ang babae.


{{:https://api.unfoldingword.org/obs/jpg/1/en/360px/obs-en-01-14.jpg?direct&}}


Tuwang-tuwa si Adan nang makita ang babae. Sinabi niya, “Sa wakas! Mayroon na akong makakasama na kagaya ko. Tatawagin ko siyang ‘Babae’ dahil nanggaling siya sa ‘Lalaki’.” Dahil sa nangyaring ito, iniiwan ng mga lalaki ang kanilang mga magulang. Sumasama sila sa kani-kanilang asawa. At nagiging isa ang lalaki at ang babae.


{{:https://api.unfoldingword.org/obs/jpg/1/en/360px/obs-en-01-15.jpg?direct&}}


Ginawa ng Diyos ang lalaki at ang babae na katulad niya. Pinagpala niya ang dalawa at sinabi sa kanila, “Mag-anak kayo nang marami hanggang mapuno ng mga tao ang daigdig.” Gandang-ganda ang Diyos sa lahat ng mga bagay na nilikha niya. Tuwang tuwa siya sa lahat ng ito. Ito ang nangyari sa ikaanim na araw.


{{:https://api.unfoldingword.org/obs/jpg/1/en/360px/obs-en-01-16.jpg?direct&}}


Nang sumapit ang ikapitong araw, tapos na ng Diyos ang lahat ng gagawin niya, kaya nagpahinga siya. Pinagpala niya ang ikapitong araw. Ginawa niya itong banal, dahil nagpahinga siya sa araw na ito. Ganito nilikha ng Diyos ang lahat ng bagay.


//A Bible story from: Genesis 1-2//
