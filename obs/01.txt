====== Ang kuwento tungkol sa paglikha. ======



{{https://api.unfoldingword.org/obs/jpg/1/en/360px/obs-en-01-01.jpg?direct&}}

Ganito nag-umpisang mangyari ang lahat ng bagay. Anim na araw ginawa ng Diyos ang kalawakan pati na rin lahat ng nandito. Nang gawin ng Diyos ang mundo, madilim pa at wala pang laman. Wala pang nagagawa na bagay kahit ano. Pero ang espiritu ng Diyos ay gumagalaw sa ibabaw ng katubigan.



{{https://api.unfoldingword.org/obs/jpg/1/en/360px/obs-en-01-02.jpg?direct&}}

Sabi ng Diyos, "Magkaroon ng liwanag!" Nagkaroon nga ng liwanag. Nagandahan ang Diyos sa liwanag na ginawa niya. "Araw" ang tinawag niya dito. Hiniwalay ng Diyos ang liwanag sa dilim. "Gabi" ang tinawag niya sa ilim. Ginawa ng Diyos ang liwanag sa unang araw ng paglikha.



{{https://api.unfoldingword.org/obs/jpg/1/en/360px/obs-en-01-03.jpg?direct&}}

Sa pangalawang araw naman ng paglikha, nagsalita ang Diyos, gumawa siya ng langit sa ibabaw ng mundo. Ginawa ng Diyos ang langit, hiniwalay Niya ang tubig sa taas at tubig sa baba.



{{https://api.unfoldingword.org/obs/jpg/1/en/360px/obs-en-01-04.jpg?direct&}}

Sa pangatlong araw,nagsalita Ang Diyos at hiniwalay niya ang tubig sa lupa. "Daigdig" ang tinawag Niya sa lupa. "Dagat" naman ang tinawag Niya sa tubig. Nakita Niyang maganda lahat ng ginawa Niya.



{{https://api.unfoldingword.org/obs/jpg/1/en/360px/obs-en-01-05.jpg?direct&}}

Pagkatapos, sinabi ng Diyos,"Magkaroon ng lahat ng klase ng puno at halaman sa lupa". At nangyari nga 'yon. Nakita Niyang maganda ang ginawa niya.



{{https://api.unfoldingword.org/obs/jpg/1/en/360px/obs-en-01-06.jpg?direct&}}

Sa pang-apat na araw ng paglikha, nagsalita ang Diyos, ginawa Niya ang araw, buwan, at mga bituin para magbigay ng liwanag sa mundo at para maging palatandaan ng araw at gabi, panahon at mga taon. Nakita Niyang maganda ang mga ginawa Niya.



{{https://api.unfoldingword.org/obs/jpg/1/en/360px/obs-en-01-07.jpg?direct&}}

Sa panlimang araw, nagsalita ang Diyos at ginawa niya lahat ng klase ng hayop sa dagat at lahat ng klase ng ibon." Nakita Niyang maganda ang mga ginawa Niya kaya pinagpala niya silang lahat.



{{https://api.unfoldingword.org/obs/jpg/1/en/360px/obs-en-01-08.jpg?direct&}}

Sa pang-anim na araw ng paglikha, sinabi ng Diyos,"Magkaroon ng lahat ng uri ng hayop sa lupa!" Ganon nga ang nangyari. May mga hayop na pangbukid, may mga hayop na gumagapang, at may mga mailap na hayop. Nakita Niyang maganda ang ginawa Niya.



{{https://api.unfoldingword.org/obs/jpg/1/en/360px/obs-en-01-09.jpg?direct&}}

Pagkatapos, sinabi ng Diyos, Gawin natin ang tao na maging kagaya natin. Sila ang mamamahala sa mundo at sa lahat ng mga hayop".



{{https://api.unfoldingword.org/obs/jpg/1/en/360px/obs-en-01-10.jpg?direct&}}

Kaya kumuha ng lupa ang Diyos, Ginawa niya itong tao, hiningahan niya at nabuhay. "Adan" ang pangalan niya. Nagtanim din Siya (ang Diyos) ng halamanan para tirahan niya at alagaan.



{{https://api.unfoldingword.org/obs/jpg/1/en/360px/obs-en-01-11.jpg?direct&}}

Nagtanim ang Diyos ng dalawang espesyal na puno sa gitna ng halamanan. Yung una, puno ng buhay. Yung pangalawa naman,  puno ng pagka-alam ng mabuti't masama. Sinabi ng Diyos kay Adan, " Pwede kang kumain sa lahat ng mga puno dito, wag  lang sa punong nagbibigay alam sa mabuti at masama." Mamamatay kasi s'ya pag kumain siya.



{{https://api.unfoldingword.org/obs/jpg/1/en/360px/obs-en-01-12.jpg?direct&}}

"Hindi maganda na nag-iisa ang lalaki", sabi ng Diyos. Pero wala namang makatuwang si Adan sa mga hayop na kasama niya.



{{https://api.unfoldingword.org/obs/jpg/1/en/360px/obs-en-01-13.jpg?direct&}}

Kaya pinatulog nga ng Diyos si Adan ng mahimbing. Kinuha Niya ang isa sa mga buto ni Adan sa tagiliran. Ginawa Niya 'tong babae at dinala kay Adan.



{{https://api.unfoldingword.org/obs/jpg/1/en/360px/obs-en-01-14.jpg?direct&}}

Tuwang-tuwa si Adan nang makita ang babae. Sinabi niya, " Sa wakas! May kagaya na ako. "Babae" ang itatawag ko sakanya dahil galing siya sa "lalaki". Kaya iniiwan ng lalaki ang tatay at nanay niya para magsama sila ng asawa niya at maging isa.



{{https://api.unfoldingword.org/obs/jpg/1/en/360px/obs-en-01-15.jpg?direct&}}

Ginawa ng Diyos ang lalaki at ang babae na katulad niya. Pinagpala niya ang dalawa at sinabi sa kanila, “Mag-anak kayo nang marami hanggang mapuno ng mga tao ang daigdig.” Gandang-ganda ang Diyos sa lahat ng mga bagay na nilikha niya. Tuwang tuwa siya sa lahat ng ito. Ito ang nangyari sa ikaanim na araw.



{{https://api.unfoldingword.org/obs/jpg/1/en/360px/obs-en-01-16.jpg?direct&}}

Nang sumapit ang ikapitong araw, tapos na ng Diyos ang lahat ng gagawin niya, kaya nagpahinga siya. Pinagpala niya ang ikapitong araw. Ginawa niya itong banal, dahil nagpahinga siya sa araw na ito. Ganito nilikha ng Diyos ang lahat ng bagay.



// A Bible story from: Genesis 1-2 //