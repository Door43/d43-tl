====== 25. Tinukso ni Satan si Jesus ======



{{https://api.unfoldingword.org/obs/jpg/1/en/360px/obs-en-25-01.jpg}}

Pagkatapos mabawtismuhan si Jesus, ginabayan siya ng Banal na Espiritu para magpunta sa ilang. Nag-ayuno siya doon ng 40 na araw at 40 na gabi. Dumating naman si Satan at sinubukan niyang tuksuhin si Jesus na magkasala.



{{https://api.unfoldingword.org/obs/jpg/1/en/360px/obs-en-25-02.jpg}}

Tinukso ni Satan si Jesus at sinabing, “Kung ikaw nga ang Anak ng Diyos gawin mong tinapay ang mga batong ito para makakain ka.” 



{{https://api.unfoldingword.org/obs/jpg/1/en/360px/obs-en-25-03.jpg}}

Sumagot naman si Jesus, “Nakasulat sa salita ng Diyos na hindi lamang sa tinapay nabubuhay ang mga tao kundi sa bawat salitang nanggagaling sa bibig ng Diyos.”



{{https://api.unfoldingword.org/obs/jpg/1/en/360px/obs-en-25-04.jpg}}

Pagkatapos dinala ni Satan si Jesus sa pinakamataas na bahagi ng Templo  at sinabi ni Satan, “ kung ikaw ang Anak ng Diyos, tumalon ka dahil nakasulat din naman sa Salita ng Diyos na uutusan niya ang mga anghel niya para saluhin ka para di man lang sumayad ang mga paa mo sa mga bato.”



{{https://api.unfoldingword.org/obs/jpg/1/en/360px/obs-en-25-05.jpg}}

Pero sumagot si Jesus na gamit din ang salita ng Diyos at sinabi, “Nakasulat din sa Salita ng Diyos na iniutos niya sa mga tao ‘huwag mong subukin ang Panginoong mong Diyos.”’



{{https://api.unfoldingword.org/obs/jpg/1/en/360px/obs-en-25-06.jpg}}

Pagkatapos, ipinakita ni Satanas kay Jesus ang lahat ng kaharian sa mundo at ang karangalan ng mga ito. Sinabi niya, “Ibibigay ko sa iyo ang lahat ng iyan kung luluhod ka sa harap ko at sasambahin mo ako.”



{{https://api.unfoldingword.org/obs/jpg/1/en/360px/obs-en-25-07.jpg}}

Sumagot si Jesus, “Layuan mo ako Satanas! Nakasulat sa Salita ng Diyos, ‘Ang Diyos lang ang sasambahin mo at sa kanya ka lang maglilingkod.’”



{{https://api.unfoldingword.org/obs/jpg/1/en/360px/obs-en-25-08.jpg}}

Hindi nagpatalo si Jesus sa mga tukso ni Satanas sa kanya, kaya iniwan siya nito. Dumating naman ang mga anghel at pinaglingkuran si Jesus.



// A Bible story from: Matthew 4:1-11; Mark 1:12-13; Luke 4:1-13 //