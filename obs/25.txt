====== 25. Tinukso ni Satan si Jesus ======



{{https://api.unfoldingword.org/obs/jpg/1/en/360px/obs-en-25-01.jpg}}

Pagkatapos mabawtismuhan si Jesus, ginabayan siya ng Banal na Espiritu para magpunta sa ilang. Nag-ayuno siya doon ng 40 na araw at 40 na gabi. Dumating naman si Satan at sinubukan niyang tuksuhin si Jesus na magkasala.



{{https://api.unfoldingword.org/obs/jpg/1/en/360px/obs-en-25-02.jpg}}

Sinabi ni Satanas, “Kung ikaw nga ang Anak ng Diyos, gawin mong tinapay ang mga batong ito para makakain ka.”



{{https://api.unfoldingword.org/obs/jpg/1/en/360px/obs-en-25-03.jpg}}

Sumagot si Jesus, “Nakasulat sa Salita ng Diyos, ‘Hindi lang sa tinapay nabubuhay ang tao, kundi sa bawat salitang sinasabi ng Diyos!’”



{{https://api.unfoldingword.org/obs/jpg/1/en/360px/obs-en-25-04.jpg}}

Pagkatapos, dinala ni Satanas si Jesus sa pinakamataas na bahagi ng Templo. Sinabi niya, “Kung ikaw ang Anak ng Diyos, mapatihulog ka nga. Hindi ba nakasulat din sa Salita ng Diyos, ‘Uutusan niya ang mga anghel niya para saluhin ka at para hindi ka madapa?’”



{{https://api.unfoldingword.org/obs/jpg/1/en/360px/obs-en-25-05.jpg}}

Pero sumagot si Jesus, “Nakasulat din sa Salita ng Diyos, ‘Huwag mong subukin ang Panginoon na iyong Diyos,’”



{{https://api.unfoldingword.org/obs/jpg/1/en/360px/obs-en-25-06.jpg}}

Pagkatapos, ipinakita ni Satanas kay Jesus ang lahat ng kaharian sa mundo at ang karangalan ng mga ito. Sinabi niya, “Ibibigay ko sa iyo ang lahat ng iyan kung luluhod ka sa harap ko at sasambahin mo ako.”



{{https://api.unfoldingword.org/obs/jpg/1/en/360px/obs-en-25-07.jpg}}

Sumagot si Jesus, “Layuan mo ako Satanas! Nakasulat sa Salita ng Diyos, ‘Ang Diyos lang ang sasambahin mo at sa kanya ka lang maglilingkod.’”



{{https://api.unfoldingword.org/obs/jpg/1/en/360px/obs-en-25-08.jpg}}

Hindi nagpatalo si Jesus sa mga tukso ni Satanas sa kanya, kaya iniwan siya nito. Dumating naman ang mga anghel at pinaglingkuran si Jesus.



// A Bible story from: Matthew 4:1-11; Mark 1:12-13; Luke 4:1-13 //