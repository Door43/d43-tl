====== 47. Nangaral sina Pablo at Silas sa Filipos ======

{{https://api.unfoldingword.org/obs/jpg/1/en/360px/obs-en-47-01.jpg}}

Pagkalipas ng ilang taon, isinama ni Pablo ang kaibigan niyang si Silas papunta sa Filipos. Ipinangaral nila doon ang Magandang Balita tungkol kay Jesus. Naging kaibigan din nila si Lydia. Si Lydia ay nagtitinda ng telang kulay lila. Mahal niya at sinasamba niya ang Diyos.

{{https://api.unfoldingword.org/obs/jpg/1/en/360px/obs-en-47-02.jpg}}

Nang maunawaan ni Lydia ang mesahe tungkol kay Jesus, nagpabautismo siya at ang buong pamilya niya. Inanyayahan din niya sina Pablo at Silas sa bahay niya.

{{https://api.unfoldingword.org/obs/jpg/1/en/360px/obs-en-47-03.jpg}}

Madalas na pumupunta sina Pablo at Silas sa lugar na panalanginan sa Filipos. Araw-araw, nakikita nila doon ang isang aliping batang babae. Sinasapian ng masamang espiritu ang batang ito. May kakayahan siyang manghula ng mangyayari. Kaya naman malaki ang kinikita ng amo niya.

{{https://api.unfoldingword.org/obs/jpg/1/en/360px/obs-en-47-04.jpg}}

Kapag nakikita niya sina Pablo at Silas, sinusundan niya ang dalawa at malakas na sumisigaw, “Lingkod ng pinakamapangyarihang Diyos ang mga lalaking ito! Sila ang magsasabi sa inyo kung paano maliligtas!”

{{https://api.unfoldingword.org/obs/jpg/1/en/360px/obs-en-47-05.jpg}}

Isang araw, nainis na si Pablo dahil sa kasisigaw ng batang babae. Sinabihan niya ang masamang espiritu sa katawan ng bata, “Sa panagalan ni Jesus, umalis ka sa katawan ng batang ito!” Nang oras ding iyon, iniwan ng masamang espiritu ang bata.

{{https://api.unfoldingword.org/obs/jpg/1/en/360px/obs-en-47-06.jpg}}

Galit na galit ang amo ng bata dahil wala na siyang kikitain. Hindi na makapanghula ang batang alipin.

{{https://api.unfoldingword.org/obs/jpg/1/en/360px/obs-en-47-07.jpg}}

Kaya ipinahuli niya sina Pablo at Silas. Binubog nila ang dalawa at saka ikinulong sa bilangguan.

{{https://api.unfoldingword.org/obs/jpg/1/en/360px/obs-en-47-08.jpg}}

Doon sa pinakamahigpit na kulungan inilagay sina Pablo. Nilagyan din ng kahoy ang mga paa nila para hindi sila makalakad. Pero kinagabihan, sa halip na malungkot, kumanta pa sila ng papuri sa Diyos.

{{https://api.unfoldingword.org/obs/jpg/1/en/360px/obs-en-47-09.jpg}}

Biglang nayanig ang lupa. Nabuksan ang mga pinto ng kulungan. Nakalag ang lahat ng kadena ng mga bilanggo.

{{https://api.unfoldingword.org/obs/jpg/1/en/360px/obs-en-47-10.jpg}}

Nang makita ng bantay na nabuksan ang mga pinto ng kulungan, binalak niyang magpakamatay. Akala kasi niya ay nakatakas ang mga bilanggo. (Kapag kasi nangyari iyon, papatayin din siya ng mga pinuno niya.) Pero nakita siya ni Pablo. “Huwag mong saktang sarili mo. Narito kaming lahat!” sabi ni Pablo.

{{https://api.unfoldingword.org/obs/jpg/1/en/360px/obs-en-47-11.jpg}}

Natakot ang bantay sa bilangguan. Isinama niya sina Pablo at Silas sa bahay niya. Pinakain niya ang dalawa at ginamot ang mga sugat nila. Saka siya nagtanong, “Ano ang kailangan kong gawin para ako maligtas?”

{{https://api.unfoldingword.org/obs/jpg/1/en/360px/obs-en-47-12.jpg}}

Sinabi ni Pablo, “Kailangan mong sumampalataya kay Jesus, ang Panginoon. Maliligtas pati ang pamilya mo kapag ginawa mo iyon.” Pagkatapos, binawtismuha ni Pablo ang bantay sa bilangguan at ang buo niyang pamilya. At sama-sama silang nagsaya.

{{https://api.unfoldingword.org/obs/jpg/1/en/360px/obs-en-47-13.jpg}}

Kinabukasan, pinalaya na ng mga pinuno ng bayan sina Pablo at Silas, Nakiusap sila na umalis na ang dalawa sa Filipos. Bago sila umalis, dinalaw muna nila si Lydia at ang mga kaibigan nila. Patuloy na dumarami ang naniniwala sa Magandang Balita tungkol kay Jesus. Dumami din ang sumasama sa iglesya.

{{https://api.unfoldingword.org/obs/jpg/1/en/360px/obs-en-47-14.jpg}}

Nangaral si Pablo at ang iba pang mga lider na Cristiano sa iba’t ibang lugar. Itinuturo nila ang tungkol kay Jesus. Sumulat din sila sa mga iglesya. Pinalakas nila ang loob ng mga miyembro. Ipinaliwanag din nila ang tungkol sa Bagong Kasunduang ginawa ng Diyos para sa iglesya.


//A Bible story from: Acts 16:11-40//