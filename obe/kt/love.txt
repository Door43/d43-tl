====== pagmamahal, pag-ibig ======

===== Kahulugan: =====

Kapag mahal mo ang isang tao ay gagawin mo ang lahat ng bagay na kapaki-pakinabang para sa kanya. Maraming kahulugan ang pag-ibig at maaaring may ibang mga katawagan ito sa ibang mga wika.

1. Ang uri ng pagmamahal na ito ay mula sa Diyos. Ito ay nakatuon sa pagmamahal para sa ikabubuti ng iba kahit na wala itong maidudulot na kapakinabangan sa sarili. Ang pagmamahal na ito ay ang pagsasaalang-alang ng kapakanan ng iba kahit anuman ang gawin nila. Ang Diyos ay pag-ibig at sa kanya nagmumula ang tunay pagmamahal.

  * Ipinakita ng Diyos ang ganitong uri ng pagmamahal nang inialay niya ang kanyang sariling buhay upang iligtas tayo sa mula kamatayan at mula sa ating mga kasalanan. Tinuruan niya rin ang kanyang mga alagad na magmahal ng iba na kasamang pagsasakripisyo.
  * Kapag ganitong uri ng pagmamahal ang kayang ibigay ng mga tao, ang ibg sabihin isinasaalang-alang natin ang ikabubuti ng iba. Ang ganitong  uri ng pagmamahal ay may kasamang pagpapatawad.
  * Sa pagsasalin sa ULB, ang salitang "pag-ibig" ay tumutukoy sa pagmamahal na may kasamang pagsasakripisyo. Ang pag-ibig na ito ay mula sa Diyos maliban na lamang kung mayroon pang iba pang kahulugan ayon sa Talaan ng Pagsasalin.

2. May iba ring salita mula sa Bagong Tipan na tumutukoy sa pag-iibigan na parang magkakapatid. Ito ay pagmamahal para sa kaibigan o sa miyembro ng pamilya.

  * Sa ibang mga wika, ginagamit din ito para ipahayag ang pagkahilig sa isang bagay o sitwasyon.

3. Ang salitang "pag-ibig" ay maaari ring tumukoy sa pagmamahalan sa pagitan ng isang lalaki at babae.

===== Mga Mungkahi sa Pagsasalin: =====

  * Sa ibang wika, maaaring may nakalaang salita para sa pag-ibig ng Diyos para sa mga tao, pag-ibig na hindi makasarili. Maaari itong isalin ng ganito, "pag-ibig ng Diyos" o "wagas na pag-ibig ng Diyos" o pag-ibig ng Diyos para sa mga tao." tiyakin lang na ang "pag-ibig" na ito ay handang isuko ang pansariling kapakanan para sa ikabubuti ng iba, hindi makasarili, pag-ibig na walang pinipili at pag-ibig na may pagtanggap sa iba kahit na sino pa sila. Dahil ganito maaaring ilarawan ang pag-ibig ng Diyos.
  * Sa ibang gamit o konteksto naman, ang salitang "pag-ibig" ay tumutukoy sa nararamdaman ng mga tao na nagmamahal sa mga kaibigan at kamag-anak nila. Ang salitang pag-ibig o pagmamahal dito ay maaaring isalin ng ganito, "nagmamalasakit o pagmamalasakit" o maaari ding "pagmamahal."
  * Ang ibang wika ay may nakalaang salita para tukuyin ang pag-ibig na para sa mga mag-asawa. Kung wala sa inyong wika, tiyakin lang na mauunawaan ang kaibahan ang "pag-ibig ng Diyos" sa "pag-ibig na para sa mga mag-asawa."

(Tignan rin sa: [[:tl:obe:other:sacrifice|alay, sakripisyo]], [[:tl:obe:kt:sin|kasalanan, makasalanan, nagkasala,]] [[:tl:obe:kt:save|ligtas, iligtas]], [[:tl:obe:kt:death|kamatayan, patay, mamatay]])

===== Matatagpuan sa Bibliya: =====

{{topic>:en:bible?love&nocomments}}

===== Mga Halimbawa mula sa mga Kwento sa Bibliya: =====

  * **[[:tl:obs:notes:frames:27-02|[27-02]]] ** Sinabi ng dalubhasa na ito ang mga nakasulat sa batas ng Diyos, “ ** Mahalin **  mo ang Panginoon mong Diyos ng buong puso, kaluluwa, lakas at pag-iisip at mahalin mo ang kapwa mo tulad ng pagmamahal mo sa sarili mo.”
  * **[[:tl:obs:notes:frames:33-08|[33-08]]]** “Ang lupang may matitinik na damo ay ang taong nakinig ng salita ng Diyos pero habang lumilipas ang panahon nadadaig ng mga alalahanin, kayamanan at luho sa buhay ang ** pagmamahal **  niya sa Diyos.
  * **[[:tl:obs:notes:frames:36-05|[36-05]]]** Habang nagsasalita pa si Peter bumaba ang isang maliwanang na ulap at pinalibutan sila. May boses galing sa ulap na nagsalita at sinabi, “Siya ang ** pinakamamahal **  kong Anak.
  * **[[:tl:obs:notes:frames:48-01|[48-01]]]** Nang nilikha ng Diyos ang mundo ang lahat ay maayos at walang kapintasan. Wala pang kasalanan noon sa mundo. ** Nagmamahalan **  si Adam at Eve at ** mahal **  nila ang Diyos.
  * **[[:tl:obs:notes:frames:49-03|[49-03]]]** Tinuro niya na dapat mong ** mahalin **  ang ibang tao gaya ng ** pagmamahal **  mo sa sarili mo.
  * **[[:tl:obs:notes:frames:49-04|[49-04]]]** Itinuro din niya na dapat mong ** mahalin **  ang Diyos ng higit pa sa anumang bagay at higit sa kayamanan mo. ng ** pagmamahal **  mo sa sarili mo.
  * **[[:tl:obs:notes:frames:49-07|[49-07]]]** Itinuro ni Jesus na ** mahal na mahal **  ng Diyos ang mga makasalanan.
  * **[[:tl:obs:notes:frames:49-09|[49-09]]]** Pero ** mahal na mahal **  ng Diyos ang lahat ng tao sa mundo kaya ibinigay niya ang nag-iisang Anak niya para ang sinumang maniwala kay Jesus ay hindi maparusahan sa mga kasalanan niya kundi mabubuhay kasama ng Diyos magpakailanman.
  * **[[:tl:obs:notes:frames:49-13|[49-13]]]**** Mahal **  ka ng Diyos at gusto niyang maniwala ka kay Jesus para maging kabilang ka sa mga anak niya.
~~DISCUSSION~~{{tag>publish ktobs}}
